 

ᎤᏍᏗ ᎠᎩᎦᎨ ᏥᏔᎦ ᎠᎩᏏ

The Little Red Hen

Third Edition

Copyright 2023, One Fire Language Services

This work is automatically licensed to you under the [Creative Commons Attribution-Share Alike 4.0 International License]{.smallcaps}*.*

ᎤᏍᏗ ᎠᎩᎦᎨ ᏥᏔᎦ ᎠᎩᏏ

------------------------------------------------------------------------

Attribution-ShareAlike 4.0 International (CC BY-SA 4.0) {#attribution-sharealike-4.0-international-cc-by-sa-4.0 .unnumbered}
=======================================================

You are free to: {#you-are-free-to .unnumbered}
----------------

Share

:   --- copy and redistribute the material in any medium or format

Adapt

:   --- remix, transform, and build upon the material for any purpose, even commercially.

The licensor cannot revoke these freedoms as long as you follow the license terms.

Under the following terms: {#under-the-following-terms .unnumbered}
--------------------------

Attribution

:   --- You must give appropriate credit, provide a link to the license, and indicate if changes were made. You may do so in any reasonable manner, but not in any way that suggests the licensor endorses you or your use.

Share Alike

:   --- If you remix, transform, or build upon the material, you must distribute your contributions under the same license as the original.

No additional restrictions

:   --- You may not apply legal terms or technological measures that legally restrict others from doing anything the license permits.

Notices: {#notices .unnumbered}
--------

You do not have to comply with the license for elements of the material in the public domain or where your use is permitted by an applicable exception or limitation.

No warranties are given. The license may not give you all of the permissions necessary for your intended use. For example, other rights such as publicity, privacy, or moral rights may limit how you use the material.

*Commercial use is permitted.*

ᎤᏍᏗ ᎠᎩᎦᎨ ᏥᏔᎦ ᎠᎩᏏ
================

![image](1_home_muksihs_Documents___________Lessons_Acti___un-Series_02-The-Little-Red-Hen_src_jpg_003.jpg){width="0.8\\columnwidth"}

ᏥᏔᎦ ᎯᎪᏩᏔ.

ᏥᏔᎦ ᏥᎪᏩᏘᎭ.

Ꮎ ᏥᏔᎦ ᎠᎩᎦᎨ.

Ꮎ ᏥᏔᎦ ᎠᎩᏏ.

ᎠᎩᎦᎨ ᏥᏔᎦ ᎠᎩᏏ ᎯᎪᏩᏔ.

ᎠᎩᎦᎨ ᏥᏔᎦ ᎠᎩᏏ ᏥᎪᏩᏘᎭ.

![image](2_home_muksihs_Documents___________Lessons_Acti___un-Series_02-The-Little-Red-Hen_src_jpg_004.jpg){width="0.8\\columnwidth"}

ᏥᏥᏔᎦ.

ᏥᎩᎦᎨ ᏥᏔᎦ.

ᎯᏥᏔᎦᏍ?

ᏥᏔᎦ ᎯᎪᏩᏔ.

ᏥᏔᎦ ᎠᎩᎦᎨ.

ᎠᎩᎦᎨ ᏥᏔᎦ ᎯᎪᏩᏔ.

ᎦᏙ ᎤᏍᏗ ᎯᎠ?

ᎯᎠ ᏥᏔᎦ.

ᏥᏔᎦ ᎯᎪᏩᏔ.

ᎠᎩᎦᎨ ᏥᏔᎦ.

ᎦᏙ ᎤᏍᏗ ᎯᎠ ᏥᏔᎦ?

ᎯᎠ ᎠᎩᎦᎨ ᏥᏔᎦ.

ᎯᎠᏍ ᏥᏔᎦ?

ᎦᏙ ᎤᏍᏗ ᏂᎯ?

ᎯᏥᏔᎦᏍ?

"ᎥᎥ, ᏥᏥᏔᎦ.

ᏥᎩᎦᎨ ᏥᏔᎦ."

![image](3_home_muksihs_Documents___________Lessons_Acti___un-Series_02-The-Little-Red-Hen_src_jpg_005.jpg){width="0.8\\columnwidth"}

ᎧᏂᏈᏌ ᎯᎪᏩᏔ.

ᏪᏌ ᎯᎪᏩᏔ.

ᏪᏌ ᏥᏔᎦᏃ ᎤᎾᎵᎢ.

ᏏᏆ ᎯᎪᏩᏔ.

ᏏᏆ ᏥᏔᎦᏃ ᎤᎾᎵᎢ.

ᎧᏂᏈᏌ ᏥᏔᎦᏃ ᎤᎾᎵᎢ.

ᎩᎶᏍ ᏥᏔᎦᏃ ᎤᎾᎵᎢ?

ᎥᎥ, ᎤᎾᎵᎢ ᏪᏌ ᎠᎴ ᏥᏔᎦ.

ᎤᎾᎵᎢ ᎧᏂᏈᏌ ᎠᎴ ᏥᏔᎦ.

ᎤᎾᎵᎢ ᏏᏆ ᎠᎴ ᏥᏔᎦ.

"ᎠᏴ ᏥᎩᎦᎨ ᏥᏔᎦ."

![image](4_home_muksihs_Documents___________Lessons_Acti___un-Series_02-The-Little-Red-Hen_src_jpg_006.jpg){width="0.8\\columnwidth"}

ᎠᎩᎦᎨ ᏥᏔᎦ ᏥᎪᏩᏘᎭ.

ᎠᎩᎦᎨ ᏥᏔᎦ ᎤᎩᏔ ᎠᎪᏩᏘᎭ.

ᎤᎩᏔ ᎯᎪᏩᏔ Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᏥᏔᎦ ᎤᎩᏔ ᎠᎪᏩᏘᎭ.

Ꭷ ᏥᏔᎦ, ᎦᏙ ᎤᏍᏗ?

ᎤᎩᏔ.

Ꭷ ᏏᏆ, ᎤᎩᏔᏍ?

Ꭷ ᎧᏂᏈᏌ, ᎤᎩᏔᏍ?

Ꭷ ᏪᏌ, ᎤᎩᏔᏍ?

Ꭷ ᏥᏔᎦ, ᎤᎩᏔᏍ ᏣᎭ?

ᎥᎥ, ᎤᎩᏔ ᎠᎩᎭ.

![image](5_home_muksihs_Documents___________Lessons_Acti___un-Series_02-The-Little-Red-Hen_src_jpg_007.jpg){width="0.8\\columnwidth"}

Ꭳ ᎯᎪᏩᏔ!

ᏥᏔᎦ ᎤᎩᏔ ᎠᏩᏔ.

ᎯᎪᏩᏔ ᎥᏍᎩᎾ ᎠᏩᏔ Ꮎ ᏥᏔᎦ.

ᏥᏔᎦ ᎤᎩᏔ ᎠᏩᏔ.

ᏪᏌᏍ ᎤᎩᏔ ᎠᏩᏔ?

Ꭳ, Ꮭ.

ᏥᏔᎦ ᎤᎩᏔ ᎠᏩᏔ.

ᏏᏆᏍ ᎤᎩᏔ ᎠᏩᏔ?

Ꭳ, Ꮭ.

ᎧᏂᏈᏌᏍ ᎤᎩᏔ ᎠᏩᏔ?

Ꭳ, Ꮭ.

ᏥᏔᎦᏍ ᎤᎩᏔ ᎠᏩᏔ?

Ꭳ, ᎥᎥ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏔ ᎠᏩᏔ.

Ꭷ, ᎤᎾᎵᎢ ᏏᏆ, ᎤᎩᏔᏍ ᎯᏩᏔ?

Ꭷ, ᎤᎾᎵᎢ ᏪᏌ, ᎤᎩᏔᏍ ᎯᏩᏔ?

Ꭷ, ᎤᎾᎵᎢ ᎧᏂᏈᏌ, ᎤᎩᏔᏍ ᎯᏩᏔ?

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏔ ᎠᏩᏔ.

![image](6_home_muksihs_Documents___________Lessons_Acti___un-Series_02-The-Little-Red-Hen_src_jpg_008.jpg){width="0.8\\columnwidth"}

Ꭳ, ᎯᎪᏩᏘᎭᏍ Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ?

ᎤᎩᏔ ᎤᎭ.

ᎤᎩᏔ ᎠᏩᏔ.

ᏪᏌᏍ ᎡᎵᏊ ᎤᎩᏔ ᏯᏩᏔ?

Ꭳ, Ꮭ.

Ꮭ ᏪᏌ ᎡᎵᏊ ᎤᎩᏔ ᏯᏩᏔ.

ᎧᏂᏈᏌᏍ ᎡᎵᏊ ᎤᎩᏔ ᏯᏩᏔ?

Ꭳ, Ꮭ.

ᏏᏆᏍ ᎡᎵᏊ ᎤᎩᏔ ᏯᏩᏔ?

Ꭳ, Ꮭ.

ᎡᎵᏊ ᎤᎩᏔ ᏯᏩᏔ Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎤᎩᏔ ᎠᏩᏔ.

ᎤᎩᏔᏍ ᎯᎪᏩᏘᎭ?

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏔ ᎠᏩᏔ.

![image](7_home_muksihs_Documents___________Lessons_Acti___un-Series_02-The-Little-Red-Hen_src_jpg_009.jpg){width="0.8\\columnwidth"}

ᎦᎪ ᎯᎠ?

ᎯᎠ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎤᎩᏔᏍ ᎠᏩᏔ ᎯᎠ ᏥᏔᎦ?

ᎥᎥ, ᎯᎠ ᏥᏔᎦ ᎤᎩᏔ ᎠᏩᏔ.

ᎯᎪᏩᏔ ᎯᎠ Ꮎ ᎤᎩᏔ.

ᏪᏌᏍ ᎡᎵᏊ ᎤᎩᏔ ᏯᏩᏔ?

Ꭳ, Ꮭ, ᎯᎠ ᏪᏌ ᏙᎯᏳ ᎦᎾᎵ.

ᎦᎾᎵᏍ ᎧᏂᏈᏌ?

ᎥᎥ, ᎯᎠ ᎧᏂᏈᏌ ᎦᎾᎵ ᏍᏊ.

ᎦᎾᎵᏍ ᏏᏆ?

ᎥᎥ, ᎯᎠ ᏏᏆ ᎦᎾᎵ ᏍᏊ.

ᏂᎯᎾ ᏏᏆ?

"ᏥᎾᎵ ᏏᏆ."

ᏂᎯᎾ ᏪᏌ?

"ᏙᎯᏳ ᏥᎾᎵ ᏪᏌ."

ᏂᎯᎾ ᎧᏂᏈᏌ?

"ᏥᎾᎵ ᎧᏂᏈᏌ."

ᏂᎯᎾ ᏥᏔᎦ?

ᎯᎾᎵᏍ?

"ᎥᏝ, Ꮭ ᏥᎾᎵ ᏱᎩ.

ᎤᎩᏔ ᏥᏩᏔ."

![image](8_home_muksihs_Documents___________Lessons_Acti___un-Series_02-The-Little-Red-Hen_src_jpg_010.jpg){width="0.8\\columnwidth"}

ᎾᏍ ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏔ ᎠᏩᏔ?

ᎥᎥ, Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏔ ᎠᏩᏔ.

ᎤᎩᏔᏍ ᎠᏩᏔ ᏪᏌ ᏍᏊ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

ᎤᎩᏔᏍ ᎠᏩᏔ ᎧᏂᏈᏌ?

Ꮭ, ᎦᎾᎵ ᏍᏊ.

Ꮭ ᎡᎵᏊ ᎤᎩᏔ ᏯᏩᏔ.

ᏏᏆᏍ ᎦᎾᎵ ᏍᏊ?

Ꭳ, ᎥᎥ, ᏏᏆ ᎦᎾᎵ ᏍᏊ.

ᎤᏍᏗᏍ ᎠᎩᎦᎨ ᏥᏔᎦ ᎠᎩᏏ ᎦᎾᎵ?

Ꭳ, Ꮭ, ᎥᏝ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ Ꮭ ᎦᎾᎵ ᏱᎩ.

ᎤᎩᏔ ᎠᏩᏔ.

![image](9_home_muksihs_Documents___________Lessons_Acti___un-Series_02-The-Little-Red-Hen_src_jpg_011.jpg){width="0.8\\columnwidth"}

ᎭᏢ ᎤᏍᏗ ᎠᎩᎦᎨ ᏥᏔᎦ ᎠᎩᏏ?

ᎤᎿ ᏥᏔᎦ.

ᎭᏢ ᏏᏆ?

ᎭᏢ ᎧᏂᏈᏌ?

ᎭᏢ ᏪᏌ?

ᎤᎿ ᏪᏌ.

ᎤᎿ ᎧᏂᏈᏌ.

ᎤᎿ ᏏᏆ.

ᎭᏢ ᎦᎾᎵ ᏏᏆ?

ᎭᏢ ᎦᎾᎵ ᎧᏂᏈᏌ?

ᎭᏢ ᎦᎾᎵ ᏪᏌ?

Ꭳ, ᎥᏍᎩᎾ ᎤᎿ!

ᎦᎾᎵ ᏪᏌ ᎯᎪᏩᏔ.

ᎦᎾᎵ ᎧᏂᏈᏌ ᎯᎪᏩᏔ.

ᎦᎾᎵ ᏏᏆ ᎯᎪᏩᏔ.

ᎥᏍᎩᎾ ᎤᎿ.

![image](10_home_muksihs_Documents___________Lessons_Act___un-Series_02-The-Little-Red-Hen_src_jpg_012.jpg){width="0.8\\columnwidth"}

![image](11_home_muksihs_Documents___________Lessons_Act___un-Series_02-The-Little-Red-Hen_src_jpg_013.jpg){width="0.8\\columnwidth"}

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎯᎪᏩᏔ.

ᏠᎨᏏ ᎤᏪᏅᏎ.

ᎤᎩᏔ ᎤᏩᏛᎮ.

ᏪᏌᏍ ᏠᎨᏏ ᎤᏪᏅᏎ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ ᏠᎨᏏ ᎤᏪᏅᏎ.

ᎤᎩᏔ ᎤᏩᏛᎮ.

ᎧᏂᏈᏌᏍ ᏠᎨᏏ ᎤᏪᏅᏎ?

ᎧᏂᏈᏌᏍ ᎤᎩᏔ ᎤᏩᏛᎮ?

ᎥᏝ, ᎧᏂᏈᏌ ᏙᎯᏳ ᎦᎾᎵ.

ᏏᏆᏍ ᏠᎨᏏ ᎤᏪᏅᏎ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

Ꮎ ᎦᎾᎵ ᏪᏌ!

Ꮎ ᎦᎾᎵ ᎧᏂᏈᏌ!

Ꮎ ᎦᎾᎵ ᏏᏆ!

ᏪᏌ ᎦᎾᎵ ᎥᏍᎩᏅ ᎢᏳᏍᏗ Ꮭ ᎡᎵᏊ ᏰᎾ.

ᎧᏂᏈᏌ ᎦᎾᎵ ᎥᏍᎩᏅ ᎢᏳᏍᏗ Ꮭ ᎡᎵᏊ ᏰᎾ.

ᏏᏆ ᎦᎾᎵ ᎥᏍᎩᏅ ᎢᏳᏍᏗ Ꮭ ᎡᎵᏊ ᏰᎾ.

ᏠᎨᏏ ᎤᏪᏅᏎ Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎭᏢ ᎤᎩᏔ ᎤᏩᏛᎮ?

ᏠᎨᏏ ᎤᏩᏛᎮ.

ᏏᏆ ᎯᎪᏩᏔ.

ᏭᎪᏛ ᎦᎾᎵ ᏏᏆ.

ᎧᏂᏈᏌ ᎯᎪᏩᏔ.

ᏭᎪᏛ ᎦᎾᎵ ᎧᏂᏈᏌ.

ᏪᏌ ᎯᎪᏩᏔ.

ᏭᎪᏛ ᎦᎾᎵ ᏪᏌ.

ᎦᎾᎵᏍ Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ?

Ꭳ, ᎥᏝ, Ꮭ ᎦᎾᎵ ᏱᎩ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᏠᎨᏏ ᎤᏪᏅᏎ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏔ ᎤᏩᏛᎮ.

![image](12_home_muksihs_Documents___________Lessons_Act___un-Series_02-The-Little-Red-Hen_src_jpg_014.jpg){width="0.8\\columnwidth"}

"Ꭳ, ᏓᏤᎾ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᎪᎱᏍᏗ ᏥᏩᏔ. ᎢᏥᎪᏩᏔ."

"Ꭳ, ᏖᎾ, ᏏᏆ."

"ᏖᎾ, ᎧᏂᏈᏌ."

"ᏖᎾ, ᏪᏌ."

"ᎦᏙ ᎤᏍᏗ?" ᎤᏛᏁ ᎤᏔᎾ ᏪᏌ.

"ᎦᏙ ᎤᏍᏗ?" ᎤᏛᏁ ᎤᏔᎾ ᎧᏂᏈᏌ.

"ᎦᏙ ᎤᏍᏗ?" ᎤᏛᏁ ᎤᏔᎾ ᏏᏆ.

"ᎤᎩᏔ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏓᏤᎾ, ᎤᎩᏔ ᎢᏥᎪᏩᏔ."

"ᏥᎾᎵ, Ꮭ ᎤᎿ ᏱᎨᎦ," ᎤᏛᏁ ᎧᏂᏈᏌ.

"ᏥᎾᎵ, Ꮭ ᎤᎿ ᏱᎨᎦ," ᎤᏛᏁ ᏏᏆ.

"ᏥᎾᎵ, Ꮭ ᎤᎿ ᏱᎨᎦ," ᎤᏛᏁ ᏪᏌ.

"Ꭳ, ᎯᎾᎵ, ᏏᏆ!"

"Ꭳ, ᎯᎾᎵ, ᎧᏂᏈᏌ!"

"Ꭳ, ᎯᎾᎵ, ᏪᏌ!"

![image](13_home_muksihs_Documents___________Lessons_Act___un-Series_02-The-Little-Red-Hen_src_jpg_015.jpg){width="0.8\\columnwidth"}

"ᎡᎵᏊᏍ ᏱᏖᎾ, ᎧᏂᏈᏌ?"

"ᎥᏝ, ᏙᎯᏳ ᏥᎾᎵ."

"ᎡᎵᏊᏍ ᏱᏖᎾ, ᏪᏌ?"

"ᎥᏝ, ᏙᎯᏳ ᏥᎾᎵ ᏍᏊ."

"ᎡᎵᏊᏍ ᏱᏖᎾ, ᏏᏆ?"

"Ꭳ, Ꮭ, ᎥᏝ, ᎠᏴ ᏙᎯᏳ ᏥᎾᎵ."

"ᎦᏙ ᏓᎦᏛᏁᎵ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᎦᏙ ᏓᎦᏛᏁᎵ ᎯᎠ ᎤᎩᏔ?

ᎦᏙ ᏓᎦᏛᏁᎵ Ꮎ ᎦᎾᎵ ᏏᏆ?

ᎦᏙ ᏓᎦᏛᏁᎵ Ꮎ ᎦᎾᎵ ᎧᏂᏈᏌ?

ᎦᏙ ᏓᎦᏛᏁᎵ Ꮎ ᎦᎾᎵ ᏪᏌ?

ᎦᏙ ᏓᎦᏛᏁᎵ ᎯᎠ ᎤᎩᏔ?

ᎤᎩᏔ ᏓᏥᏫᏏ.

Ꮭ ᎦᎾᎵ ᏪᏌ ᏱᏛᏫᏏ.

Ꮭ ᎦᎾᎵ ᎧᏂᏈᏌ ᏱᏛᏫᏏ.

Ꮭ ᎦᎾᎵ ᏏᏆ ᏱᏛᏫᏏ."

![image](14_home_muksihs_Documents___________Lessons_Act___un-Series_02-The-Little-Red-Hen_src_jpg_016.jpg){width="0.8\\columnwidth"}

"ᎯᎠ ᎤᏣᎴᏍᏗ ᎤᎩᏔ, ᎯᎾᎵ ᏪᏌ."

"ᎪᎱᏍᏗᏍ?" ᎤᏛᏁ ᎦᎾᎵ ᏪᏌ.

"ᎦᏙ ᏔᏛᏁᎵ?"

"ᏓᏥᏫᏏ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏓᏍᎩᏍᏕᎸᎯᏍ, ᏪᏌ?"

"ᎥᏝ," ᎤᏛᏁ ᏪᏌ.

"ᏓᏍᎩᏍᏕᎸᎯᏍ, ᎧᏂᏈᏌ?"

"ᎥᏝ," ᎤᏛᏁ ᎧᏂᏈᏌ.

"ᏓᏍᎩᏍᏕᎸᎯᏍ, ᏏᏆ?"

"ᎥᏝ," ᎤᏛᏁ ᏏᏆ.

"Ꭳ, ᎯᎾᎵ ᏪᏌ!

Ꭳ, ᎯᎾᎵ ᎧᏂᏈᏌ!

Ꭳ, ᎯᎾᎵ ᏏᏆ!"

"Ꭳ, ᎦᎪ ᎤᎩᏔ ᏛᏫᏏ?" ᎤᏛᏁ ᏥᏔᎦ.

"Ꮭ ᏱᏂᎦᏛᏁᎭ," ᎤᏛᏁ ᎧᏂᏈᏌ.

"Ꮭ ᏱᏂᎦᏛᏁᎭ," ᎤᏛᏁ ᏪᏌ.

"Ꮭ ᏱᏂᎦᏛᏁᎭ," ᎤᏛᏁ ᏏᏆ.

"ᎾᎯᏳ ᏂᏓᎦᏛᏁᎵ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎠᎴ ᏄᏛᏁᎴ.

Ꮭ ᏍᏙᏍᏓ ᏍᏓᎵᎢ ᏱᎩ, ᏪᏌ.

Ꮭ ᏍᏙᏍᏓ ᏍᏓᎵᎢ ᏱᎩ, ᎧᏂᏈᏌ.

Ꮭ ᏍᏙᏍᏓ ᏍᏓᎵᎢ ᏱᎩ, ᏏᏆ.

ᎦᏙᎲ Ꮭ ᎢᏦᏍᏓ ᎢᏣᎵᎢ ᏱᎩ.

ᎣᏍᏓ ᎤᎾᎵᎢ ᎠᎵᏍᏕᎵᏍᎪᎢ.

Ꮭ ᎢᏦᏍᏓ ᏱᎩ.

Ꮭ ᏱᏣᎵᏍᏕᎸᎮ.

ᏙᎯᏳ ᎢᏥᎾᎵ.

ᏙᎯᏳ ᎢᏥᎾᎵ ᎢᏳᏍᏗ Ꮭ ᏱᏣᎵᏍᏕᎵᏍᎪ.

ᏙᎯᏳ ᎢᏥᎾᎵ ᎢᏳᏍᏗ Ꮭ ᎢᏦᏍᏓ ᏱᎩ.

ᏥᏔᎦ ᎯᎪᏩᏔ.

ᎥᏍᎩᎾ ᏥᏔᎦ.

ᎥᏍᎩᎾ ᎠᎩᎦᎨ ᏥᏔᎦ.

ᎥᏍᎩᎾ ᎤᏍᏗ ᎠᎩᎦᎨ ᏥᏔᎦ.

ᎥᏍᎩᎾ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᏪᏌ ᎯᎪᏩᏔ.

ᎧᏂᏈᏌ ᎯᎪᏩᏔ.

ᏏᏆ ᎯᎪᏩᏔ.

ᏪᏌ ᎣᎩᎾᎵᎢ.

ᎧᏂᏈᏌ ᎣᎩᎾᎵᎢ.

ᏏᏆ ᎣᎩᎾᎵᎢ.

ᎠᏃᏍᏓᏍ ᏧᎾᎵᎢ?

ᎥᏝ, ᎠᏂᎾᎵ ᏧᎾᎵᎢ.

ᎥᏝ ᎠᏃᏍᏓ ᏧᎾᎵᎢ ᏱᎩ.

ᏙᎯᏳ ᎠᏂᎾᎵ ᎢᏳᏍᏗ Ꮭ ᎠᏃᏍᏓ ᏱᎩ.

ᏪᏌ ᎦᎾᎵ.

ᎧᏂᏈᏌ ᎦᎾᎵ.

ᏏᏆ ᎦᎾᎵ.

ᎠᏂᏦᎢ ᎠᏂᎾᎵ ᏧᎾᎵᎢ.

ᏥᏔᎦ ᎤᎩᏔ ᎤᏩᏛᎮ.

ᏠᎨᏏ ᎤᏩᏛᎮ.

Ꮭ ᏪᏌ ᏠᎨᏏ ᏳᏪᏅᏎ.

Ꮭ ᎧᏂᏈᏌ ᏠᎨᏏ ᏳᏪᏅᏎ.

Ꮭ ᏏᏆ ᏠᎨᏏ ᏳᏪᏅᏎ.

ᏙᎯᏳ ᎠᏂᎾᎵ.

ᏥᏔᎦᏃ ᏠᎨᏏ ᎤᏪᏅᏎ.

ᎣᏍᏓ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎤᎩᏔ ᎤᏩᏛᎮ.

ᎣᏍᏓ ᎤᏍᏗ ᏥᏔᎦ.

Ꮭ ᎦᎾᎵ ᏥᏔᎦ ᏱᎩ.

"Ꭳ ᏓᏤᎾ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"Ꭳ ᏖᎾ, ᏪᏌ.

Ꭳ ᏖᎾ, ᎧᏂᏈᏌ.

Ꭳ ᏖᎾ, ᏏᏆ.

ᏓᏤᎾ, ᎪᎱᏍᏗ ᏥᏩᏔ ᎢᏥᎪᏩᏔ."

"ᎦᏙ ᎤᏍᏗ ᎯᏩᏔ?" ᎤᏛᏁ ᏪᏌ.

"ᎦᏙ ᎤᏍᏗ ᎯᏩᏔ?" ᎤᏛᏁ ᎧᏂᏈᏌ.

"ᎦᏙ ᎤᏍᏗ ᎯᏩᏔ?" ᎤᏛᏁ ᏏᏆ.

"ᎤᎩᏔ ᏥᏩᏔ."

"Ꭳ, ᏙᎯᏳ ᎣᏥᎾᎵ," ᎤᏛᏁ ᏪᏌ.

"Ꭳ, ᏙᎯᏳ ᎣᏥᎾᎵ," ᎤᏛᏁ ᎧᏂᏈᏌ.

"Ꭳ, ᏙᎯᏳ ᎣᏥᎾᎵ," ᎤᏛᏁ ᏏᏆ.

"ᎠᏎᏃ, ᎯᎠ ᎤᏣᎴᏍᏗ ᎤᎩᏔ," ᎤᏛᏁ ᏥᏔᎦ.

"ᎤᏣᎴᏍᏗᏍ ᎤᎩᏔ?" ᎤᏛᏁ ᏪᏌ.

"ᎤᏣᎴᏍᏗᏍ ᎤᎩᏔ?" ᎤᏛᏁ ᎧᏂᏈᏌ.

"ᎤᏣᎴᏍᏗᏍ ᎤᎩᏔ?" ᎤᏛᏁ ᏏᏆ.

"ᎥᎥ, ᎤᏣᎴᏍᏗ ᎤᎩᏔ.

ᎢᏤᎾ, ᎠᏎ ᎢᏥᏫᏍᏗ."

"ᏣᏫᏍᏗᏍ ᎬᏍᏕᎸᏗ ᏣᏚᎵᎭ?" ᎤᏛᏁ ᏪᏌ.

"ᏣᏫᏍᏗᏍ ᎬᏍᏕᎸᏗ ᏣᏚᎵᎭ?" ᎤᏛᏁ ᎧᏂᏈᏌ.

"ᏣᏫᏍᏗᏍ ᎬᏍᏕᎸᏗ ᏣᏚᎵᎭ?" ᎤᏛᏁ ᏏᏆ.

"Ꮭ ᏱᏂᎦᏛᏁᎭ," ᎤᏛᏁ ᏪᏌ.

"Ꮭ ᏱᏂᎦᏛᏁᎭ," ᎤᏛᏁ ᎧᏂᏈᏌ.

"Ꮭ ᏱᏂᎦᏛᏁᎭ," ᎤᏛᏁ ᏏᏆ.

"ᎾᎯᏳ ᏂᏓᎦᏛᏁᎵ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎠᎴ ᏄᏛᏁᎴ.

![image](15_home_muksihs_Documents___________Lessons_Act___un-Series_02-The-Little-Red-Hen_src_jpg_017.jpg){width="0.8\\columnwidth"}

"ᎤᎩᏔ ᏓᏥᏫᏏ," ᎤᏛᏁ ᏥᏔᎦ.

ᎯᎠ ᎤᏣᎴᏍᏗ ᎤᎩᏔ.

ᏛᏛᏏ ᎠᎴ ᏛᏛᏏ ᎠᎴ ᏛᏛᏏ.

ᎤᏣᎴᏍᏗ ᎦᎪᏗ ᎨᏎᏍᏗ.

ᎤᏣᎴᏍᏗ ᎦᎪᏗ ᏛᏛᏏ ᎠᎴ ᏛᏛᏏ.

ᎡᏆ ᎤᏣᎴᏍᏗ ᎦᎪᏗ ᎨᏎᏍᏗ.

ᎾᎯᏳ ᎤᏣᎴᏍᏗ ᎤᏂᎩᏔ ᏚᎮᏍᏗ.

ᎠᎴ ᏥᏈᏍᏗ ᎤᏣᎴᏍᏗ ᎤᏂᎩᏔ ᏛᏅᏂᏏ.

![image](16_home_muksihs_Documents___________Lessons_Act___un-Series_02-The-Little-Red-Hen_src_jpg_018.jpg){width="0.8\\columnwidth"}

ᎤᏅᏂᏒᎢᏍ Ꮎ ᎤᏣᎴᏍᏗ ᎤᏂᎩᏔ?

ᎥᎥ, ᎤᏣᎴᏍᏗ ᎠᏂᎩᏔ ᎤᏅᏂᏎ.

ᎠᏃᏍᏓᏍ ᎤᏅᏂᏒᎢ ᎤᏣᎴᏍᏗ ᎠᏂᎩᏔ?

ᎥᎥ, ᎤᏅᏂᏒᎢ ᎤᏣᎴᏍᏗ ᎠᏂᎩᏔ ᎠᏃᏍᏓ.

ᏖᎾ, ᎯᎾᎵ ᏪᏌ, ᎤᏣᎴᏍᏗ ᎤᏂᎩᏔ ᎤᏅᏂᏎ.

ᏖᎾ, ᎯᎾᎵ ᎧᏂᏈᏌ, ᎤᏣᎴᏍᏗ ᎤᏂᎩᏔ ᎤᏅᏂᏎ.

ᏖᎾ, ᎯᎾᎵ ᏏᏆ, ᎤᏣᎴᏍᏗ ᎤᏂᎩᏔ ᎤᏅᏂᏎ.

ᎦᎪ ᏛᎩᏍᏕᎸᎯ ᎤᏂᎩᏔ ᏗᎩᏟᏐᏗ.

"Ꮭ ᏱᏂᎦᏛᏁᎭ," ᎤᏛᏁ ᏪᏌ.

"ᏙᎯᏳ ᏥᎾᎵ."

"Ꮭ ᏱᏂᎦᏛᏁᎭ," ᎤᏛᏁ ᎧᏂᏈᏌ.

"ᏙᎯᏳ ᏥᎾᎵ."

"Ꮭ ᏱᏂᎦᏛᏁᎭ," ᎤᏛᏁ ᏏᏆ.

"ᏙᎯᏳ ᏥᎾᎵ."

ᎦᎪ ᏙᏓᎦᏟᏌᏂ Ꮎ ᎤᏅᏂᏒᎢ ᎤᏣᎴᏍᏗ ᎤᏂᎩᏔ?

"Ꮭ ᏱᏂᎦᏛᏁᎭ," ᎤᏛᏁ ᏪᏌ.

"Ꮭ ᏱᏂᎦᏛᏁᎭ," ᎤᏛᏁ ᎧᏂᏈᏌ.

"Ꮭ ᏱᏂᎦᏛᏁᎭ," ᎤᏛᏁ ᏏᏆ.

"ᏓᎦᏛᏁᎵ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎠᎴ ᏄᏛᏁᎴ.

![image](17_home_muksihs_Documents___________Lessons_Act___un-Series_02-The-Little-Red-Hen_src_jpg_019.jpg){width="0.8\\columnwidth"}

ᎯᎪᏩᏔ, ᎠᎭᏂ Ꮎ ᎤᏣᎴᏍᏗ.

ᏪᏌᏍ ᎤᏣᎴᏍᏗ ᎤᏩᏟᏌᏁ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

ᎧᏂᏈᏌᏍ ᎤᏣᎴᏍᏗ ᎤᏩᏟᏌᏁ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

ᏏᏆᏍ ᎤᏣᎴᏍᏗ ᎤᏩᏟᏌᏁ?

Ꭳ, Ꮭ, Ꮎ ᏏᏆ ᏙᎯᏳ ᎦᎾᎵ.

ᎦᎾᎵ ᏏᏆ ᎬᏩᏢᏅᏗ.

ᎦᎾᎵ ᏏᏆ ᎬᏩᎵᏍᏓᏴᏗ.

ᎦᎾᎵ ᏪᏌ ᎬᏩᎵᏍᏓᏴᏗ.

ᎬᏩᏢᏅᏗ ᏍᏊ.

ᎥᏍᏊ ᎦᎾᎵ ᎧᏂᏈᏌ.

ᎦᎾᎵ ᎧᏂᏈᏌ ᎬᏩᎵᏍᏓᏴᏗ.

ᎬᏩᏢᏅᏗ ᏍᏊ.

ᏏᏆ ᏙᎯᏳ ᎦᎾᎵ ᎠᎴ Ꮭ ᎤᏣᎴᏍᏗ ᏳᏩᏟᏌᏅᎭ.

ᏪᏌ ᏙᎯᏳ ᎦᎾᎵ ᎠᎴ Ꮭ ᎤᏣᎴᏍᏗ ᏳᏩᏟᏌᏅᎭ.

ᎧᏂᏈᏌ ᏙᎯᏳ ᎦᎾᎵ ᏍᏊ.

ᎥᏍᎩᎾ ᎬᏩᎵᏍᏓᏴᏗ ᎠᎴ ᎬᏩᏢᏅᏗ.

Ꮭ ᎥᏍᎩᎾ ᎤᏣᎴᏍᏗ ᏳᏩᏟᏌᏅᎭ.

ᎥᏍᎩᎾ ᏙᎯᏳ ᎦᎾᎵ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ Ꮭ ᎦᎾᎵ ᏱᎩ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎣᏍᏓ.

ᎯᎪᏩᏔ, ᎠᎭᏂ ᎦᎾᎵ ᏪᏌ.

ᎯᎪᏩᏔ, ᎠᎭᏂ ᎦᎾᎵ ᎧᏂᏈᏌ.

ᎯᎪᏩᏔ, ᎠᎭᏂ ᎦᎾᎵ ᏏᏆ.

ᎥᏍᎩᎾ ᏙᎯᏳ ᎠᏂᎾᎵ ᎠᎴ Ꮭ ᎤᎩᏔ ᏳᏂᏩᏛᎮ.

ᎥᏍᎩᎾ ᏙᎯᏳ ᎠᏂᎾᎵ ᎠᎴ Ꮭ ᎤᎩᏔ ᏳᏂᏫᏎ.

ᎥᏍᎩᎾ ᏙᎯᏳ ᎠᏂᎾᎵ ᎠᎴ Ꮭ ᎤᏣᎴᏍᏗ ᏳᏂᏟᏌᏁ.

Ꭳ, ᎠᏂᎾᎵ ᏧᎾᎵᎢ.

ᎤᏂᎩᏔ ᏗᎬᏩᏂᏩᏛᏗ.

ᎤᏫᏍᏗ ᎬᏩᏂᏍᏕᎸᏗ.

ᏧᏩᏟᏐᏗ ᎬᏩᏂᏍᏕᎸᏗ.

![image](18_home_muksihs_Documents___________Lessons_Act___un-Series_02-The-Little-Red-Hen_src_jpg_020.jpg){width="0.8\\columnwidth"}

ᎠᎭᏂ ᏗᏍᏙᏍᎩᎢ.

ᎩᎶ ᎤᏣᎴᏍᏗ ᏗᏍᏙᏍᎩᎢ ᎤᏫᏘᏗ.

ᎦᎪ ᎤᏣᎴᏍᏗ ᏗᏍᏙᏍᎩᎢ ᏛᏫᏛᎯ?

Ꭷ ᏏᏆ, ᏘᏫᏛᎯ?

Ꭷ ᏪᏌ, ᏘᏫᏛᎯ?

Ꭷ ᎧᏂᏈᏌ, ᏘᏫᏛᎯ?

ᎦᎪ ᏛᏫᏛᎯ?

"Ꮭ ᏱᏥᏫᏗᎭ," ᎤᏛᏁ ᏏᏆ.

"Ꮭ ᏱᏥᏫᏗᎭ," ᎤᏛᏁ ᏪᏌ.

"Ꮭ ᏱᏥᏫᏗᎭ," ᎤᏛᏁ ᎧᏂᏈᏌ.

"ᎾᎯᏳ ᏓᏥᏫᏛᎯ," ᎤᏛᏁ ᏥᏔᎦ.

ᎠᎴ ᏄᏛᏁᎴ.

ᎦᏙᎲ ᎤᏣᎴᏍᏗ ᏗᏍᏙᏍᎩᎢ ᎠᏎ ᎤᏫᏘᏗ?

ᎦᏙᎲ ᏥᏔᎦ ᎠᏎ ᎤᏫᏘᏗ?

ᎦᎾᎵ ᏏᏆ ᎤᏫᏛᎲᎭ.

ᎦᎾᎵ ᏪᏌ ᎤᏫᏛᎲᎭ.

ᎦᎾᎵ ᎧᏂᏈᏌ ᎤᏫᏛᎲᎭ.

ᎦᏙᎲ Ꮭ ᏏᏆ ᏯᏫᏗᎭ?

Ꮎ ᏏᏆ ᏙᎯᏳ ᎦᎾᎵ.

ᎦᏙᎲ Ꮭ ᎦᎾᎵ ᏪᏌ ᏯᏫᏗᎭ?

Ꮎ ᏪᏌ ᏙᎯᏳ ᎦᎾᎵ.

ᎦᏙᎲ Ꮭ ᎦᎾᎵ ᎧᏂᏈᏌ ᏯᏫᏗᎭ?

Ꮎ ᎧᏂᏈᏌ ᏙᎯᏳ ᎦᎾᎵ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᏛᏫᏛᎯ.

![image](19_home_muksihs_Documents___________Lessons_Act___un-Series_02-The-Little-Red-Hen_src_jpg_021.jpg){width="0.8\\columnwidth"}

ᎯᎠ ᎠᏴᏫ ᏗᏍᏙᏍᎩ.

ᎦᏙ ᏗᏍᏙᏍᎩ ᏛᏛᏁᎵ ᎤᏣᎴᏍᏗ?

ᏗᏍᏙᏍᎩ ᎤᏣᎴᏍᏗ ᏛᏍᏙᎢ. ᎢᏌ ᏂᏓᎦᎵᏍᏔᏂ.

ᎢᏌ ᎣᏍᏓ ᎨᏎᏍᏗ.

ᎣᏍᏓ ᎤᏣᎴᏍᏗ ᎢᏌ ᏂᏓᎦᎵᏍᏔᏂ.

ᎦᏙ ᎣᏍᏓ ᎨᏎᏍᏗ?

ᎣᏍᏓ ᎠᎩᏍᏗ ᏂᏓᎦᎵᏍᏔᏂ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᏣᎴᏍᏗ ᎤᎩᏔ ᎤᏩᏛᎮ.

ᎾᎯᏳ ᎤᏫᏎ.

Ꮎ ᎤᏣᎴᏍᏗ ᎤᏩᏟᏌᏁ.

ᏗᏍᏙᏍᎩᎢ ᎤᏫᏛᎮ.

ᏗᏍᏙᏍᎩ ᏛᏍᏙᎢ ᎠᎴ ᏛᏍᏙᎢ ᎠᎴ ᏛᏍᏙᎢ.

ᏗᏍᏙᏍᎩ ᎤᏣᎴᏍᏗ ᏛᏍᏙᎢ.

ᏗᏍᏙᏍᎩ ᏛᏍᏙᎢ ᎠᎴ ᎢᏌ ᏂᏓᎦᎵᏍᏔᏂ.

![image](20_home_muksihs_Documents___________Lessons_Act___un-Series_02-The-Little-Red-Hen_src_jpg_022.jpg){width="0.8\\columnwidth"}

ᎦᎪ ᎦᎾᎵ ᎨᏎ ᎠᎴ Ꮭ ᎤᎩᏔ ᏳᏩᏛᎮ?

Ꮎ ᏏᏆ ᏙᎯᏳ ᎦᎾᎵ ᎨᏎ ᎠᎴ Ꮭ ᎤᎩᏔ ᏳᏩᏛᎮ.

ᎦᎪ ᎦᎾᎵ ᎨᏎ ᎠᎴ Ꮭ ᎤᎩᏔ ᏳᏫᏎ?

Ꮎ ᏪᏌ ᏙᎯᏳ ᎦᎾᎵ ᎨᏎ ᎠᎴ Ꮭ ᎤᎩᏔ ᏳᏫᏎ.

ᎦᎪ ᎦᎾᎵ ᎨᏎ ᎠᎴ Ꮭ ᎤᏣᎴᏍᏗ ᏳᏩᏟᏌᏁ?

Ꮎ ᎧᏂᏈᏌ ᏙᎯᏳ ᎦᎾᎵ ᎨᏎ ᎠᎴ Ꮭ ᎤᏣᎴᏍᏗ ᏳᏩᏟᏌᏁ.

Ꭳ, ᏙᎯᏳ ᎯᎾᎵ, ᏏᏆ!

Ꭳ, ᏙᎯᏳ ᎯᎾᎵ, ᏪᏌ!

Ꭳ, ᏙᎯᏳ ᎯᎾᎵ, ᎧᏂᏈᏌ!

ᏙᎯᏳᏍ ᎯᎾᎵ ᎠᎴ Ꮭ ᏱᏘᎩ, ᏏᏆ?

ᏙᎯᏳᏍ ᎯᎾᎵ ᎠᎴ Ꮭ ᏱᏘᎩ, ᏪᏌ?

ᏙᎯᏳᏍ ᎯᎾᎵ ᎠᎴ Ꮭ ᏱᏘᎩ, ᎧᏂᏈᏌ?

Ꭳ, Ꮭ, ᎥᏝ ᎣᎩᎾᎵ ᏱᎩ. ᏱᏓᏲᏥᎩ.

"ᎢᏌ ᎢᎩᎩᏍᏗ ᏓᎦᎵᏍᏕᎸᎯ.," ᎤᏛᏁ ᏏᏆ.

"ᎢᏌ ᎢᎩᎩᏍᏗ ᏓᎦᎵᏍᏕᎸᎯ," ᎤᏛᏁ ᏪᏌ.

"ᎢᏌ ᎢᎩᎩᏍᏗ ᏓᎦᎵᏍᏕᎸᎯ," ᎤᏛᏁ ᎧᏂᏈᏌ.

![image](21_home_muksihs_Documents___________Lessons_Act___un-Series_02-The-Little-Red-Hen_src_jpg_023.jpg){width="0.8\\columnwidth"}

ᎦᎪ ᎤᏤᎵ ᎯᎠ ᎤᏣᎴᏍᏗ?

"ᎠᏆᏤᎵ ᎤᏣᎴᏍᏗ," ᎤᏛᏁ ᏏᏆ.

"ᎠᏆᏤᎵ ᎤᏣᎴᏍᏗ," ᎤᏛᏁ ᏪᏌ.

"ᎠᏆᏤᎵ ᎤᏣᎴᏍᏗ," ᎤᏛᏁ ᎧᏂᏈᏌ.

"ᎯᎠ ᎤᏣᎴᏍᏗ ᎥᏝ ᎢᏣᏤᎵ ᏱᎩ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᎠᏆᏤᎵ ᎤᏣᎴᏍᏗ.

ᎤᎩᏔ ᎠᎩᏩᏛᎲᎩ.

ᎤᎩᏔ ᎠᎩᏫᏒᎩ.

ᎤᏣᎴᏍᏗ ᎠᎩᏩᏟᏌᏅᎩ.

ᏗᏍᏙᏍᎩᎢ ᎠᎩᏫᏛᎲᎩ.

Ꮭ ᎤᎩᏔ ᏱᏥᏩᏛᎲᎩ.

Ꮭ ᏱᏥᏫᏒᎩ.

Ꮭ ᎤᏣᎴᏍᏗ ᏱᏥᏟᏌᏅᎩ.

Ꮭ ᏗᏍᏙᏍᎩᎢ ᏱᏥᏫᏛᎲᎩ.

ᎢᏥᎪᏩᏔ, ᎠᎭᏂ ᎤᏣᎴᏍᏗ ᎢᏌ.

ᏕᎦᎵᏗ ᎠᏥᎵᏔᏅᎩ ᎢᏌ.

ᎢᏌ ᎣᏍᏓ.

ᎣᏍᏓ ᎠᎩᎩᏍᏗ.

ᎥᏍᎩᎾ ᏙᎯᏳ ᎣᏍᏓ ᎠᏎᏃ Ꮭ ᏱᏓᏣᎯ, ᎯᎾᎵ ᏏᏆ.

ᎥᏍᎩᎾ ᏙᎯᏳ ᎣᏍᏓ ᎠᏎᏃ Ꮭ ᏱᏓᏣᎯ, ᎯᎾᎵ ᏪᏌ.

ᎥᏍᎩᎾ ᏙᎯᏳ ᎣᏍᏓ ᎠᏎᏃ Ꮭ ᏱᏓᏣᎯ, ᎯᎾᎵ ᎧᏂᏈᏌ.

ᎠᎭᏂ ᎤᏣᎴᏍᏗ ᎢᏌ.

ᏗᏍᏙᏍᎩ ᎤᏍᏙᎥᎩ. ᎢᏌ ᏄᎵᏍᏔᏅᎩ.

ᏕᎦᎵᏗ ᎠᏥᎵᏔᏅᎩ ᎢᏌ.

ᎢᏌ ᎣᏍᏓ.

ᎤᏣᎴᏍᏗ ᎢᏌ ᎣᏍᏓ.

ᎣᏍᏓ ᎠᎩᎩᏍᏗ.

ᎦᎪ ᏛᎩᏒᏏ?

ᏛᎩᏒᏏᏍᎪ Ꮎ ᎦᎾᎵ ᏏᏆ?

ᏛᎩᏒᏏᏍᎪ Ꮎ ᎦᎾᎵ ᏪᏌ?

ᏛᎩᏒᏏᏍᎪ Ꮎ ᎦᎾᎵ ᎧᏂᏈᏌ?

"ᏘᎩᏒᏏᏍᎪ, ᏏᏆ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏘᎩᏒᏏᏍᎪ, ᏪᏌ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏘᎩᏒᏏᏍᎪ, ᎧᏂᏈᏌ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"Ꮭ ᏱᏥᎩᏎᎦ," ᎤᏛᏁ ᎦᎾᎵ ᎧᏂᏈᏌ.

"Ꮭ ᏱᏥᎩᏎᎦ," ᎤᏛᏁ ᎦᎾᎵ ᏪᏌ.

"Ꮭ ᏱᏥᎩᏎᎦ," ᎤᏛᏁ ᎦᎾᎵ ᏏᏆ.

"ᎾᎯᏳ ᏥᎩᏎᎦ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎠᎴ ᎤᎩᏒᏎ.

![image](22_home_muksihs_Documents___________Lessons_Act___un-Series_02-The-Little-Red-Hen_src_jpg_024.jpg){width="0.8\\columnwidth"}

ᎦᎪ ᏗᏍᏙᏍᎩᎢ ᎢᏌ ᏫᏛᎩᏒᏏ?

ᎦᎾᎵᏍ ᏏᏆ ᏫᏛᎩᏒᏏ?

ᎦᎾᎵᏍ ᏪᏌ ᏫᏛᎩᏒᏏ?

ᎦᎾᎵᏍ ᎧᏂᏈᏌ ᏫᏛᎩᏒᏏ?

"ᏫᎩᏎᎦᏍ, ᏏᏆ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏫᎩᏎᎦᏍ, ᏪᏌ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏫᎩᏎᎦᏍ, ᎧᏂᏈᏌ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᎥᏝ ᏱᎨᎦ," ᎤᏛᏁ Ꮎ ᎦᎾᎵ ᎧᏂᏈᏌ.

"ᎥᏝ ᏱᎨᎦ," ᎤᏛᏁ Ꮎ ᎦᎾᎵ ᏪᏌ.

"ᎥᏝ ᏱᎨᎦ," ᎤᏛᏁ Ꮎ ᎦᎾᎵ ᏏᏆ.

"ᎾᎯᏳ ᏥᎩᏎᎦ," ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᏄᏛᏁᎴ.

ᏏᏆ ᎤᎩᏔ ᎬᏩᏛᏗ ᎨᏎᎢ.

ᏪᏌ ᎬᏩᏫᏍᏗ ᎨᏎᎢ.

ᎧᏂᏈᏌ ᎤᏣᎴᏍᏗ ᎬᏩᏟᏐᏗ ᎨᏎᎢ.

ᎠᏎᏃ Ꮭ ᏏᏆ ᏳᏩᏛᎮ.

Ꮭ ᏪᏌ ᏳᏫᏎ.

Ꮭ ᎧᏂᏈᏌ ᎤᏣᎴᏍᏗ ᏳᏩᏟᏌᏁ.

Ꮭ ᏳᏂᏫᏛᎮ ᏗᏍᏙᏍᎩᎢ.

Ꮭ ᏳᏂᎩᏒᏎ ᏗᏍᏙᏍᎩᎢ.

ᎥᏍᎩᎾ ᏙᎯᏳ ᎠᏂᎾᎵ ᎨᏎᎢ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏔ ᎤᏩᏛᎮ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᏫᏎ.

ᎤᎩᏔ ᎤᏩᏛᎮ.

ᎠᏎ ᎤᏫᏍᏗ ᎨᏎᎢ.

ᎤᏣᎴᏍᏗ ᎠᏎ ᎤᏩᏟᏐᏗ ᎨᏎᎢ.

ᏗᏍᏙᏍᎩᎢ ᎠᏎ ᎤᏫᏘᏗ ᎨᏎᎢ.

ᏗᏍᏙᏍᎩᎢ ᎠᏎ ᎤᎩᏒᏍᏗ ᎨᏎᎢ.

ᎦᎪ ᎤᏤᎵ ᎢᏌ, ᏪᏌ?

ᎦᎪ ᎤᏤᎵ ᎢᏌ, ᎧᏂᏈᏌ?

ᎦᎪ ᎤᏤᎵ ᎢᏌ, ᏏᏆ?

ᎥᏝ ᏣᏤᎵ ᎢᏌ ᏱᎩ, ᏪᏌ.

ᎥᏝ ᏣᏤᎵ ᎢᏌ ᏱᎩ, ᎧᏂᏈᏌ.

ᎥᏝ ᏣᏤᎵ ᎢᏌ ᏱᎩ, ᏏᏆ.

"ᎠᏆᏤᎵ ᎢᏌ," ᎤᏛᏁ ᏥᏔᎦ.

"ᎠᏆᏤᎵ ᎤᎩᏔ ᎨᏎ," ᎤᏛᏁ ᏥᏔᎦ.

"ᎠᎩᏫᏒᎩ.

ᎠᏆᏤᎵ ᎤᏣᎴᏍᏗ ᎦᎪᏗ ᎨᏒᎩ.

ᎠᏆᏤᎵ ᎤᏣᎴᏍᏗ ᎨᏒᎩ.

ᎠᏆᏟᏌᏅᎩ.

ᏗᏍᏙᏍᎩᎢ ᏩᎩᏫᏛᎲᎩ.

ᎠᎴ ᏃᏊ ᎠᏆᏤᎵᎦᏯ ᎢᏌ."

ᏂᎦᏓᏍ ᏏᏆ ᎠᏂᎾᎵ ᎨᏐᎢ?

Ꭳ, ᎥᏝ, Ꮭ ᏂᎦᏓ ᏏᏆ ᎠᏂᎾᎵ ᏱᎩ.

ᎢᎦᏓᏊ ᏏᏆ ᎠᏂᎾᎵ.

ᎯᎠ ᏏᏆ ᎦᎾᎵ.

ᎥᏍᎩᎾ ᎯᎪᏩᏔ!

Ꮎ ᎦᎾᎵ ᏏᏆ!

ᏂᎦᏓᏍ ᏪᏌ ᎠᏂᎾᎵ ᎨᏐᎢ?

Ꭳ, ᎥᏝ, Ꮭ ᏂᎦᏓ ᏪᏌ ᎠᏂᎾᎵ ᏱᎩ.

ᎯᎠ ᏪᏌ ᎦᎾᎵ.

ᎥᏍᎩᎾ ᎯᎪᏩᏔ!

ᎦᎾᎵᏧ ᏪᏌ?

ᏂᎦᏓᏍ ᎧᏂᏈᏌ ᎠᏂᎾᎵ ᎨᏐᎢ?

Ꭳ, ᎥᏝ, Ꮭ ᏂᎦᏓ ᎧᏂᏈᏌ ᎠᏂᎾᎵ ᏱᎩ.

ᎯᎠ ᎧᏂᏈᏌ ᎦᎾᎵ.

ᎠᏎᏃ, Ꮒ, ᎠᎭᏂ ᎤᏍᏗ ᏥᏔᎦ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ!

ᎥᏍᎩᎾ ᎦᎾᎵ ᎥᏝᏧ ᏱᎩ?

ᎦᏙ? ᎤᏍᏗᏍ ᎠᎩᎦᎨ ᏥᏔᎦ ᎠᎩᏏ ᎦᎾᎵ?

Ꭳ, Ꮭ, ᎥᏝ! Ꮭ ᎥᏍᎩᎾ ᎦᎾᎵ ᏱᎩ!

ᎤᎩᏔ ᎤᏩᏛᎮ.

ᎤᏫᏎ.

ᎤᏣᎴᏍᏗ ᎤᏩᏟᏌᏁ.

ᏗᏍᏙᏍᎩᎢ ᎤᏫᏛᎮ.

ᏗᏍᏙᏍᎩᎢ ᎤᎩᏒᏎ.

ᎦᎪ ᎤᏤᎵ ᎢᏌ ᎾᎯᏳ?

ᏏᏆ ᎢᏌ ᎥᏝ ᎤᏤᎵ ᏱᎩ.

ᏪᏌ ᎢᏌ ᎥᏝ ᎤᏤᎵ ᏱᎩ.

ᎧᏂᏈᏌ ᎢᏌ ᎥᏝ ᎤᏤᎵ ᏱᎩ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᏤᎵ ᎢᏌ.

"Ꭷ ᏏᏆ, ᎦᎪ ᎢᏌ ᏛᎩᏒᏏ?

ᎦᎪ ᏗᏍᏙᏍᎩᎢ ᏛᎩᏒᏏ?

Ꭷ ᏪᏌ, ᎢᏌᏍ ᏘᎩᏒᏏ?

ᏗᏍᏙᏍᎩᎢᏍ ᏘᎩᏒᏏ?"

"ᎥᏝ, ᏙᎯᏳ ᏥᎾᎵ."

"Ꭷ ᎧᏂᏈᏌ, ᏗᏍᏙᏍᎩᎢ ᎢᏌᏍ ᏘᎩᏒᏏ?"

"ᏗᏍᏙᏍᎩᎢᏍ ᏕᎦᎵᏗ ᏘᎩᏒᏏ?

ᏕᎦᎵᏗᏍ ᏘᎩᏒᏏ?"

"ᎥᏝ ᏱᏂᎦᏛᏁᎭ," ᎤᏛᏁ ᎧᏂᏈᏌ.

"ᎠᎴ ᎥᏝ ᏱᏂᎦᏛᏁᎭ," ᎤᏛᏁ ᏏᏆ.

"ᎠᎴ ᎥᏝ ᏱᏂᎦᏛᏁᎭ," ᎤᏛᏁ ᏪᏌ.

"ᏙᎯᏳ ᏥᎾᎵ," ᎤᏛᏁ ᎧᏂᏈᏌ.

"ᏙᎯᏳ ᏥᎾᎵ," ᎤᏛᏁ ᏪᏌ.

"ᏙᎯᏳ ᏥᎾᎵ," ᎤᏛᏁ ᏏᏆ.

ᏙᎯᏳ ᎠᏂᎾᎵ ᎠᎴ ᎥᏝ ᏗᏍᏙᏍᎩᎢ ᏱᏛᏂᏫᏛᎯ!

ᏙᎯᏳ ᎠᏂᎾᎵ ᎠᎴ ᎥᏝ ᏕᎦᎵᏗ ᏱᏛᏂᎩᏒᏏ!

ᏙᎯᏳ ᎠᏂᎾᎵ ᎠᎴ ᎥᏝ ᎢᏌ ᏱᏛᏂᎩᏒᏏ!

ᏙᎯᏳ ᎠᏂᎾᎵ ᎠᎴ ᏗᏍᏙᏍᎩᎢ ᎥᏝ ᏱᏛᏂᎩᏒᏏ!

"Ꭳ!" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᎦᎪ ᎡᎦ?

ᎦᎪ ᎢᏌ ᎠᎩᏎᎦ?"

"ᎥᏝ ᏱᏂᎦᏛᏁᎭ," ᎤᏛᏁ ᎧᏂᏈᏌ.

"ᎥᏝ ᏱᏂᎦᏛᏁᎭ," ᎤᏛᏁ ᏪᏌ.

"ᎥᏝ ᏱᏂᎦᏛᏁᎭ," ᎤᏛᏁ ᏏᏆ.

"ᎾᎯᏳ ᏂᎦᏛᏁᎭ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎠᎴ ᏄᏛᏁᎴ.

Ꮒ, ᎠᎭᏂ ᎢᏌ.

ᏕᎦᎵᏗ ᎤᏣᎠ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏒᏎ.

ᏗᏍᏙᏍᎩᎢ ᎤᎩᏒᏎ.

Ꮭ ᎦᎾᎵ ᏪᏌ ᏳᎩᏒᏎ.

ᎥᏍᎩᏅ ᎢᏳᏍᏗ ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏒᏎ.

Ꮭ ᎦᎾᎵ ᎧᏂᏈᏌ ᏳᎩᏒᏎ.

ᎥᏍᎩᏅ ᎢᏳᏍᏗ ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏒᏎ.

Ꮭ ᎦᎾᎵ ᏏᏆ ᎤᎩᏒᏎ.

ᎥᏍᎩᏅ ᎢᏳᏍᏗ ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏒᏎ.

Ꮒ, ᎥᏍᎩᎾ ᎠᎭᏂ.

ᏕᎦᎵᏗ ᎤᏣᎠ.

ᎯᎠ ᏕᎦᎵᏗ.

ᏕᎦᎵᏗ ᎢᏌ ᎤᏣᎠ.

ᎢᏌᏍ ᎤᏣᎠ ᏕᎦᎵᏗ?

ᏪᏌᏍ ᎡᏆ ᏕᎦᎵᏗ ᏓᎦᎾᏏᏅᏏ?

ᎧᏂᏈᏌᏍ ᎡᏆ ᏕᎦᎵᏗ ᏓᎦᎾᏏᏅᏏ?

ᏏᏆᏍ ᎡᏆ ᏕᎦᎵᏗ ᏓᎦᎾᏏᏅᏏ?

ᎥᏝ, ᏥᏔᎦ ᎡᏆ ᏕᎦᎵᏗ ᏓᎦᎾᏏᏅᏏ.

![image](23_home_muksihs_Documents___________Lessons_Act___un-Series_02-The-Little-Red-Hen_src_jpg_025.jpg){width="0.8\\columnwidth"}

ᎢᏌᏍ ᏕᎦᎵᏗ ᎤᏣᎠ?

Ꭳ, ᎥᎥ, ᎢᏌ ᏕᎦᎵᏗ ᎤᏣᎠ.

ᎩᎶᏍ ᏕᎦᎵᏗ ᏛᏍᏚᎢᏏ?

ᎯᎪᏩᏔ, ᏏᏆ ᏕᎦᎵᏗ ᎠᎪᏩᏘᎭ.

ᎢᏌ ᏕᎦᎵᏗ ᎤᏣᎠ.

ᏏᏆᏍ ᏙᎯᏳ ᎦᎾᎵ ᏱᎩ ᎢᏳᏍᏗ ᎥᏝ ᏏᏆ ᏱᏛᏍᏚᎢᏏ?

ᎦᎪ ᏛᏍᏚᎢᏏ?

"ᎥᏝ ᏱᏂᎦᏛᏁᎭ," ᎤᏛᏁ ᏏᏆ.

"ᎥᏝ ᏱᏂᎦᏛᏁᎭ," ᎤᏛᏁ ᏪᏌ.

"ᎥᏝ ᏱᏂᎦᏛᏁᎭ," ᎤᏛᏁ ᎧᏂᏈᏌ.

"ᎾᎯᏳ ᏓᎦᏛᏁᎵ," ᎤᏛᏁ ᏥᏔᎦ.

ᎠᎴ ᏄᏛᏁᎴ.

Ꭷ ᏏᏆ, Ꮭ ᎢᏌ ᏱᏓᏣᎯ.

Ꭷ ᏪᏌ, Ꮭ ᎢᏌ ᏱᏓᏣᎯ.

Ꭷ ᎧᏂᏈᏌ, Ꮭ ᎢᏌ ᏱᏓᏣᎯ.

ᎤᏙᎯᏳ ᎢᏥᎾᎵᏒᎢ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᏕᎦᎵᏗ ᏛᏍᏚᎢᏏ.

ᎥᏍᎩᎾ ᎢᏌ ᏓᏳᎯ.

![image](24_home_muksihs_Documents___________Lessons_Act___un-Series_02-The-Little-Red-Hen_src_jpg_026.jpg){width="0.8\\columnwidth"}

ᎦᎪ ᏕᎦᎵᏗ ᏛᏍᏚᎢᏏ?

ᏏᏆᏍ ᏛᏍᏚᎢᏏ?

ᏪᏌᏍ ᏛᏍᏚᎢᏏ?

ᎧᏂᏈᏌᏍ ᏛᏍᏚᎢᏏ?

Ꮭ ᏏᏆ ᏱᏛᏍᏚᎢᏏ.

ᎥᏍᎩᎾ ᏙᎯᏳ ᎦᎾᎵ.

Ꮭ ᏪᏌ ᏱᏛᏍᏚᎢᏏ.

ᎥᏍᎩᎾ ᏙᎯᏳ ᎦᎾᎵ.

Ꮭ ᎧᏂᏈᏌ ᏱᏛᏍᏚᎢᏏ.

ᎥᏍᎩᎾ ᏙᎯᏳ ᎦᎾᎵ ᏍᏊ.

ᏏᏆᏍ ᏗᏍᏙᏍᎩᎢ ᏭᏪᏅᏎ?

ᏕᎦᎵᏗᏍ ᎤᎩᏒᏎ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

Ꮭ ᏰᏅᏒᎭ.

ᎦᎪ ᏗᏍᏙᏍᎩᎢ ᏭᏪᏅᏎ?

Ꮭ ᏪᏌ ᏰᏅᏒᎭ.

Ꮭ ᎧᏂᏈᏌ ᏰᏅᏒᎭ.

Ꮭ ᏏᏆ ᏰᏅᏒᎭ.

ᎤᏙᎯᏳ ᎠᏂᎾᎵ ᎢᏳᏍᏗ Ꮭ ᏱᏭᏁᏅᏎ.

ᎤᏍᏗ ᎠᎩᎦᎨ ᏥᏔᎦ ᎠᎩᏏ ᏗᏍᏙᏍᎩᎢ ᏭᏪᏅᏎ.

Ꮭ ᏥᏔᎦ ᎦᎾᎵ ᎨᏎ.

![image](25_home_muksihs_Documents___________Lessons_Act___un-Series_02-The-Little-Red-Hen_src_jpg_027.jpg){width="0.8\\columnwidth"}

ᎦᏙ ᏛᏛᏁᎵ ᏃᏊ?

ᎦᏙ ᏛᏛᏁᎵ ᎢᏌ?

ᎦᏚ ᏓᎦᏚᏂ.

ᎣᏍᏓ ᎦᏚ ᏓᎦᏚᏂ.

ᏏᏆᏍ ᎣᏍᏓ ᎦᏚ ᎬᏩᏘᏗ?

Ꭳ, ᎥᎥ, ᎬᏩᏘᏗ.

ᎠᏎᏃ, ᎥᏍᎩᎾ ᏙᎯᏳ ᎦᎾᎵ.

ᏪᏌᏍ ᎣᏍᏓ ᎦᏚ ᎬᏩᏘᏗ?

Ꭳ, ᎥᎥ, ᎬᏩᏘᏗ.

ᎠᏎᏃ, ᎥᏍᎩᎾ ᏙᎯᏳ ᎦᎾᎵ.

ᎧᏂᏈᏌᏍ ᎣᏍᏓ ᎦᏚ ᎬᏩᏘᏗ?

Ꭳ, ᎥᎥ, ᎬᏩᏘᏗ.

ᎠᏎᏃ, ᎥᏍᎩᎾ ᏙᎯᏳ ᎦᎾᎵ.

ᎦᎪ ᏓᎦᏚᏂ?

"ᎥᏝ ᏱᏂᎦᏛᏁᎭ," ᎤᏛᏁ ᏏᏆ.

"ᎥᏝ ᏱᏂᎦᏛᏁᎭ," ᎤᏛᏁ ᏪᏌ.

"ᎥᏝ ᏱᏂᎦᏛᏁᎭ," ᎤᏛᏁ ᎧᏂᏈᏌ.

"ᎾᎯᏳ ᏂᎦᏛᏁᎭ," ᎤᏛᏁ ᏥᏔᎦ.

ᎠᎴ ᏄᏛᏁᎴ.

![image](26_home_muksihs_Documents___________Lessons_Act___un-Series_02-The-Little-Red-Hen_src_jpg_028.jpg){width="0.8\\columnwidth"}

"ᎦᏚ ᎢᎩᎲᎭ," ᎤᏛᏁ ᏏᏆ.

"ᎥᎥ," ᎤᏛᏁ ᏪᏌ.

"ᎦᏚ ᎢᎩᎲᎭ."

"Ꭳ, ᎥᎥ, Ꭵ," ᎤᏛᏁ ᎧᏂᏈᏌ.

"ᎦᏚ ᎢᎩᎲᎭ."

"ᏥᏔᎦ ᎣᏍᏓ ᎦᏚ ᎬᏩᏘᏗ," ᎤᏛᏁ ᏏᏆ.

"ᏥᏔᎦ ᎣᏍᏓ ᎦᏚ ᎬᏩᏘᏗ," ᎤᏛᏁ ᏪᏌ.

"ᏥᏔᎦ ᎣᏍᏓ ᎦᏚ ᎬᏩᏘᏗ," ᎤᏛᏁ ᎧᏂᏈᏌ.

"ᎦᎪ ᎠᎩᏘᏗ ᎠᎩᏍᏕᎵᎭ?" ᎤᏛᏁ ᏥᏔᎦ.

"ᏍᎩᏍᏕᎵᎭᏍ, ᏪᏌ?

ᏍᎩᏍᏕᎵᎭᏍ, ᎧᏂᏈᏌ?

ᏍᎩᏍᏕᎵᎭᏍ, ᏏᏆ?"

"Ꮭ ᏱᎬᏍᏕᎵᎭ," ᎤᏛᏁ ᏪᏌ.

"Ꮭ ᏱᎬᏍᏕᎵᎭ," ᎤᏛᏁ ᎧᏂᏈᏌ.

"Ꮭ ᏱᎬᏍᏕᎵᎭ," ᎤᏛᏁ ᏏᏆ.

"ᎾᎯᏳ ᎠᏋᏌ ᏥᏚᎲᏍᎦ," ᎤᏛᏁ ᏥᏔᎦ.

ᎠᎴ ᎤᏩᏌ ᎤᏩᏚᏁ.

![image](27_home_muksihs_Documents___________Lessons_Act___un-Series_02-The-Little-Red-Hen_src_jpg_029.jpg){width="0.8\\columnwidth"}

Ꮒ, ᎦᏚ ᎤᏬᏢᏁ.

ᎦᏚ ᎦᏍᎩᎸᎢ.

ᏛᎩᏍ Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ?

ᏏᏆ ᏄᎩᏒᎾ ᏱᎩ.

ᎠᎴ ᏪᏌ ᏄᎩᏒᎾ ᏱᎩ.

ᎠᎴ ᎧᏂᏈᏌ ᏄᎩᏒᎾ ᏱᎩ.

ᎠᏂᎩᏒᎭ ᏱᏂᎬᏩᎾᏛᏁᏗ.

ᎥᏍᎩᎾ ᏙᎯᏳ ᎠᏂᎾᎵ ᎢᏳᏍᏗ Ꮭ ᏳᏂᏩᏚᏁ.

ᎤᏂᎩᏍᏗ Ꮭ ᎥᏍᎩᎾ ᎠᏂᎾᎵ ᏱᎩ.

Ꭳ, ᎣᏍᏓ ᏂᎬᏫᏍᏗ ᎦᏚ!

ᎥᎥ, ᏭᎪᏛ ᎣᏍᏓ ᏂᎬᏫᏍᏗ ᎦᏚ.

ᎠᎬᎭᏍ Ꮎ ᏏᏆ?

Ꭳ, ᎥᎥ, ᎠᎬᎭ.

ᏪᏌ ᎠᎬᎭ ᏍᏊ ᏱᏂᎬᏩᏛᏁᏗ.

ᎧᏂᏈᏌ ᎠᎬᎭ ᏍᏊ ᏱᏂᎬᏩᏛᏁᏗ.

ᏏᏆᏍ ᎬᏩᎩᏍᏗ ᎦᏍᎩᎸᎢ?

Ꭳ, ᎥᎥ, ᏏᏆ ᎦᏍᎩᎸᎢ ᎬᏩᎩᏍᏗ.

ᏪᏌᏍ ᎬᏩᎩᏍᏗ ᎦᏍᎩᎸᎢ?

ᎥᎥ, ᎦᏍᎩᎸᎢ ᎬᏩᎩᏍᏗ.

ᎧᏂᏈᏌᏍ ᎬᏩᎩᏍᏗ ᎦᏍᎩᎸᎢ?

ᎥᎥ, ᎦᏍᎩᎸᎢ ᎬᏩᎩᏍᏗ.

![image](28_home_muksihs_Documents___________Lessons_Act___un-Series_02-The-Little-Red-Hen_src_jpg_030.jpg){width="0.8\\columnwidth"}

ᏣᎦᏎᏍᏕᏍᏗ! ᏣᎦᏎᏍᏕᏍᏗ, ᎤᏍᏗ ᎠᎩᎦᎨ ᏥᏔᎦ ᎠᎩᏏ!

ᏪᏌ ᏛᎩᎸᏂ ᎦᏍᎩᎸᎢ.

ᎦᏚ ᏓᎦᏃᏍᎩᏏ.

ᏏᏆ ᎯᎪᏩᏔ.

ᎬᏩᎩᎸᏗᏍ ᎦᏍᎩᎸᎢ?

ᎥᏝ, Ꮭ ᎦᏍᎩᎸᎢ ᏱᎬᏩᎩᎸᏗ.

ᎠᏎᏃ, ᏪᏌ ᎦᏍᎩᎸᎢ ᎬᏩᎩᎸᏗ.

ᎠᎴ ᎧᏂᏈᏌ ᎦᏍᎩᎸᎢ ᎬᏩᎩᎸᏗ.

ᏏᏆ ᎬᏩᏃᏍᎩᏍᏗ.

ᏪᏌ ᎬᏩᏃᏍᎩᏍᏗ.

ᎧᏂᏈᏌ ᎬᏩᏃᏍᎩᏍᏗ.

ᎦᏚ ᏛᏂᏃᏍᎩᏏ.

Ꮒ! ᎦᎯᏯᎦᏙᏍᏓ, ᎤᏍᏗ ᎠᎩᎦᎨ ᏥᏔᎦ ᎠᎩᏏ!

Ꮒ! Ꮒ!

ᏛᎾᎩᎸᏂ ᎦᏍᎩᎸᎢ.

ᎦᏚ ᏛᏂᏃᏍᎩᏏ.

ᎦᎯᏯᎦᏙᏍᏓ! ᎦᎯᏯᎦᏙᏍᏓ!

ᎤᏍᏗ ᎠᎩᎦᎨ ᏥᏔᎦ ᎠᎩᏏ, ᎦᎯᏯᎦᏙᏍᏓ!

![image](29_home_muksihs_Documents___________Lessons_Act___un-Series_02-The-Little-Red-Hen_src_jpg_031.jpg){width="0.8\\columnwidth"}

ᎦᎾᎵ ᏏᏆ ᎤᎦᏙᏍᏔᏁ Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎦᎾᎵ ᏪᏌ ᎤᎦᏙᏍᏔᏁ.

ᎦᎾᎵ ᎧᏂᏈᏌ ᎤᎦᏙᏍᏔᏁ.

"Ꮒ, ᎢᎦᏓ ᎦᏚ ᎠᎩᎭ, ᏏᏆ," ᎤᏛᏁ.

"Ꮒ, ᎢᎦᏓ ᎦᏚ ᎠᎩᎭ, ᏪᏌ," ᎤᏛᏁ.

"Ꮒ, ᎢᎦᏓ ᎦᏚ ᎠᎩᎭ, ᎧᏂᏈᏌ," ᎤᏛᏁ.

"ᎥᎥ, ᎰᏍᏓ ᏣᏍᏗ ᏥᏔᎦ," ᎤᏛᏁ ᏏᏆ.

"ᎥᎥ, ᎰᏍᏓ ᏣᏍᏗ ᏥᏔᎦ," ᎤᏛᏁ ᏪᏌ.

"ᎥᎥ, ᎰᏍᏓ ᏣᏍᏗ ᏥᏔᎦ," ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

"ᎦᎪ ᎤᎩᏔ ᎤᏩᏛᎮ?", ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏂᏣᏛᏁᎸᎩ," ᎤᏛᏁ ᏏᏆ.

"ᏂᏣᏛᏁᎸᎩ," ᎤᏛᏁ ᏪᏌ.

"ᏂᏣᏛᏁᎸᎩ," ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

![image](30_home_muksihs_Documents___________Lessons_Act___un-Series_02-The-Little-Red-Hen_src_jpg_032.jpg){width="0.8\\columnwidth"}

"ᎦᎪ ᎤᎩᏔ ᎤᏫᏎ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏣᏫᏒᎩ," ᎤᏛᏁ ᏏᏆ.

"ᏣᏫᏒᎩ," ᎤᏛᏁ ᏪᏌ.

"ᏣᏫᏒᎩ," ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

"ᎦᎪ ᎤᏣᎴᏍᏗ ᎤᏩᏟᏌᏁ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏣᏩᏟᏌᏅᎩ," ᎤᏛᏁ ᏏᏆ.

"ᏣᏩᏟᏌᏅᎩ," ᎤᏛᏁ ᏪᏌ.

"ᏣᏩᏟᏌᏅᎩ," ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

"ᎦᎪ ᎤᏣᎴᏍᏗ ᏗᏍᏙᏍᎩᎢ ᎤᏫᏛᎮ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏣᏫᏛᎲᎩ," ᎤᏛᏁ ᏏᏆ.

"ᏣᏫᏛᎲᎩ," ᎤᏛᏁ ᏪᏌ.

"ᏣᏫᏛᎲᎩ," ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

ᎣᏍᏓ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᎦᎪ ᎤᏩᏚᏁ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏣᏚᏅᎩ," ᎤᏛᏁ ᏏᏆ.

"ᏣᏚᏅᎩ," ᎤᏛᏁ ᏪᏌ.

"ᏣᏚᏅᎩ," ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

"ᎤᏣᎴᏍᏗ ᎠᎩᏚᏅᎩ ᎠᎴ ᏃᏊ ᎦᏚ ᎠᎩᎭ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᎥᎥ," ᎤᏛᏁ ᏏᏆ.

"ᎥᎥ," ᎤᏛᏁ ᏪᏌ.

"ᎥᎥ," ᎤᏛᏁ ᎧᏂᏈᏌ.

"ᎦᎪ ᎠᎩᏍᏕᎵᎭ ᎦᏚ ᎠᎩᎩᏍᏗ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏓᎬᏍᏕᎸᎯ," ᎤᏛᏁ ᏏᏆ.

"ᏓᎬᏍᏕᎸᎯ," ᎤᏛᏁ ᏪᏌ.

"ᏓᎬᏍᏕᎸᎯ," ᎤᏛᏁ ᎧᏂᏈᏌ.

"Ꮭ ᏱᏂᏓᏣᏛᏁᎵ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"Ꮭ ᎦᏚ ᏱᏓᏥᎩ.

Ꮭ ᎤᎩᏔ ᏱᏥᏩᏛᎲᎩ.

Ꮭ ᏱᏥᏫᏒᎭ.

Ꮭ ᎤᏣᎴᏍᏗ ᏱᏥᏟᏌᏅᎭ.

Ꮭ ᏗᏍᏙᏍᎩᎢ ᏱᏥᏫᏛᎲᎭ.

Ꮭ ᏗᏍᏙᏍᎩᎢ ᏱᏥᎩᏒᏒᎭ.

Ꮭ ᏕᎦᎵᏗ ᏱᏥᏍᏚᎢᏒᎭ.

Ꮭ ᎦᏚ ᏱᏥᏚᏅᎭ.

ᏃᏊ, Ꮭ ᏱᏓᏥᎩ.

ᎠᏋᏌ ᏓᏥᎩ.

"Ꭳ, ᏪᎾ, ᎯᎾᎵ ᏏᏆ!

ᏪᎾ!

Ꭳ, ᏪᎾ, ᎯᎾᎵ ᏪᏌ!

ᏫᏍᏕᎾ!

Ꭳ, ᏪᎾ, ᎯᎾᎵ ᎧᏂᏈᏌ!

ᏫᏤᎾ!

ᏫᏤᎾ! ᏫᏤᎾ! ᏫᏤᎾ!"

ᎠᎴ ᏭᏁᏅᏎ.

ᏂᎦᏓ ᎧᏃᎮᏗ
========

ᏌᏊ ᎢᏳᏩᎪᏘ ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎡᎮ.

ᎠᏂᏦᎢ ᏧᎾᎵᎢ ᎨᏎ.

ᏌᏊ ᎧᏂᏈᏌ ᎨᏎ.

ᏌᏊ ᏪᏌ ᎨᏎ.

ᏌᏊ ᏏᏆ ᎨᏎ.

ᏌᏊ ᎢᎦ ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎤᎩᏔ ᎤᏩᏛᎮ.

ᎤᏣᎴᏍᏗ ᎤᎩᏔ ᎨᏎ.

"Ꭳ, ᏓᏤᎾ, ᏓᏤᎾ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᏖᎾ, ᏏᏆ.

ᏖᎾ, ᏪᏌ.

ᏖᎾ, ᎧᏂᏈᏌ."

"ᎪᎱᏍᏗ ᏥᏩᏔ. ᎢᏥᎪᏩᏔ.

ᎦᎪ ᏛᎩᏍᏕᎸᎯ ᎠᎩᏫᏍᏗ?"

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᏏᏆ.

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᏪᏌ.

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᎧᏂᏈᏌ.

"ᎾᎯᏳ ᎠᏋᏌ ᏂᏓᎦᏛᏁᎵ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎠᎴ ᎤᏣᎴᏍᏗ ᎤᎩᏔ ᎤᏫᏎ Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎤᏛᏎ ᎠᎴ ᎤᏛᏎ ᎠᎴ ᎤᏛᏎ.

ᎾᎯᏳ ᎤᏣᎴᏍᏗ ᎦᎪᏗ ᏄᎵᏍᏔᏁ.

ᎤᏣᎴᏍᏗᏃ ᎤᏂᎩᏔ ᎨᏎ.

"Ꭳ ᎤᏣᎴᏍᏗ ᎢᏥᎪᏩᏔ!" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"ᎦᎪ ᎠᎩᏟᏐᏗ ᏛᎩᏍᏕᎸᎯ?"

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᏏᏆ.

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᏪᏌ.

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᎧᏂᏈᏌ.

"ᎾᎯᏳ ᎠᏋᏌ ᏂᏓᎦᏛᏁᎵ," ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᎤᏣᎴᏍᏗ ᎤᏩᏟᏌᏁ Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᏕᎦᎵᏗ ᎤᎵᏔᏁ.

"ᎦᎪ ᏕᎦᎵᏗ ᏗᏍᏙᏍᎩᎢ ᏛᏫᏛᎯ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᏏᏆ.

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᏪᏌ.

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᎧᏂᏈᏌ.

"ᎾᎯᏳ ᎠᏋᏌ ᏂᏓᎦᏛᏁᎵ," ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᏄᏛᏁᎴ.

ᏗᏍᏙᏍᎩ ᎤᏣᎴᏍᏗ ᎤᏍᏙᎡ.

ᎤᏍᏙᎡ ᎠᎴ ᎤᏍᏙᎡ ᎠᎴ ᎤᏍᏙᎡ.

ᎾᎯᏳ ᎢᏌ ᏄᎵᏍᏔᏁ Ꮎ ᎤᏣᎴᏍᏗ.

ᏕᎦᎵᏗ ᎢᏌ ᎤᎵᏔᏁ Ꮎ ᏗᏍᏙᏍᎩ.

"ᎦᎪ ᎢᏌ ᏛᎩᏒᏏ?" ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᏏᏆ.

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᏪᏌ.

"Ꮭ ᏱᏂᎦᏛᏁᎭ," ᎤᏛᏁ ᎦᎾᎵ ᎧᏂᏈᏌ.

"ᎾᎯᏳ ᎠᏋᏌ ᏂᏓᎦᏛᏁᎵ," ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᏗᏍᏙᏍᎩᎢ ᏭᏪᏅᏎ Ꮎ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎢᏌ ᎤᎩᏒᏎ.

"ᏃᏊ, ᎦᏚ ᏓᏗᏚᏂ," ᎤᏛᏁ.

"ᎦᎪ ᎦᏚ ᏣᏘᏗ ᏛᎩᏍᏕᎸᎯ?"

"Ꮭ ᏱᏂᎦᏛᏁᎭ," ᎤᏛᏁ ᏪᏌ.

"Ꮭ ᏱᏂᎦᏛᏁᎭ," ᎤᏛᏁ ᎧᏂᏈᏌ.

"Ꮭ ᏱᏂᎦᏛᏁᎭ," ᎤᏛᏁ ᏏᏆ.

"ᎾᎯᏳ ᎠᏋᏌ ᏂᏓᎦᏛᏁᎵ," ᎤᏛᏁ ᎤᏍᏗ ᎠᎩᎦᎨ ᏥᏔᎦ ᎠᎩᏏ.

ᎠᎴ ᏄᏛᏁᎴ.

ᏃᏊ ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎦᏚ ᎤᏩᏚᏁ ᎤᏣᎴᏍᏗ ᎢᏌ ᎬᏗ.

ᎦᏍᎩᎸᎢ ᎤᏝᏁ.

"Ꮒ, ᎠᏆᏤᎵ ᎦᏚ, ᏏᏆ!" ᎤᏛᏁ.

"Ꮒ, ᏪᏌ!

Ꮒ, ᎧᏂᏈᏌ!

ᎦᎪ ᎠᎩᎩᏍᏗ ᏛᎩᏍᏕᎸᎯ?"

"ᏂᏓᎦᏛᏁᎵ," ᎤᏛᏁ ᏏᏆ.

"ᏂᏓᎦᏛᏁᎵ," ᎤᏛᏁ ᏪᏌ.

"ᏂᏓᎦᏛᏁᎵ," ᎤᏛᏁ ᎧᏂᏈᏌ.

"ᎥᏝ! Ꮭ ᏱᏂᏓᏣᏛᏁᎵ," ᎤᏛᏁ ᎤᏍᏗ ᎠᎩᎦᎨ ᏥᏔᎦ.

"ᎠᏋᏌ ᏥᎩ."

ᎠᎴ ᏄᏛᏁᎴ.

Vocabulary
==========

- {#section .unnumbered}
-

-ᎡᎦ

:   \[-é:ga\] "Is now leaving to do it."

-ᎡᎸᎢ

:   \[-e:lv̌:ɂi\] "① Did for someone. ② Did towards someone."

-ᎥᎭ

:   \[-v:ha\] "Should or would."

-ᎥᏍᏗ

:   \[-v́:sdi\] "To leave to do it."

-ᎥᏒᎢ

:   \[-v́:sv̌:ɂi\] "Left to do it."

-Ꮚ

:   "Just. Only."

-ᏍᎪ

:   "Is it?"

-ᏯᎢ

:   "① Truly. ② Pure."

Ꭰ {#ꭰ .unnumbered}
-

ᎠᎩᎦᎨ

:   "Red."

ᎠᎩᎩᏍᏗ

:   "For me to eat."

ᎠᎩᎭ

:   "I have it."

ᎠᎩᏍᏕᎵᎭ

:   "He or she is helping me."

ᎠᎩᏍᏗ

:   "For eating."

ᎠᎩᏎᎦ

:   "He or she is leaving to get it."

ᎠᎩᏏ

:   "Female."

ᎠᎩᏘᏗ

:   "For me to bake it."

ᎠᎩᏚᏅᎩ

:   "I baked it."

ᎠᎩᏟᏐᏗ

:   "For me to gather it."

ᎠᎩᏩᏛᎲᎩ {#ꭰꭹꮹꮫꮂꭹ .unnumbered}
------

ᎠᎩᏩᏛᎲᎩ

:   "I found it."

ᎠᎩᏩᏟᏌᏅᎩ

:   "I gathered it."

ᎠᎩᏫᏍᏗ

:   "For me to plant it."

ᎠᎩᏫᏒᎩ

:   "I planted it."

ᎠᎩᏫᏛᎲᎩ

:   "I took it somewhere."

ᎠᎪᏩᏘᎭ

:   "He or she sees him, her, or it."

ᎠᎬᎭ

:   "He or she would eat it." (Ꭰ- ᎤᎬᎢ -ᎥᎭ)

ᎠᎬᎭᏍ

:   "Would he or she eat it?" (Ꭰ- ᎤᎬᎢ -ᎥᎭ -ᏍᎪ)

ᎠᎭᏂ

:   "Here."

ᎠᎴ

:   "And. Or."

ᎠᎵᏍᏕᎵᏍᎪᎢ {#ꭰꮅꮝꮥꮅꮝꭺꭲ .unnumbered}
--------

ᎠᎵᏍᏕᎵᏍᎪᎢ

:   "He or she usually helps."

ᎠᏂᎩᏒᎭ

:   "They should or would eat it." (ᎠᏂ- ᎤᎬᎢ -ᎥᎭ)

ᎠᏂᎩᏔ

:   "Seeds."

ᎠᏂᎾᎵ

:   "They are lazy."

ᎠᏂᏦᎢ

:   "Three."

ᎠᏃᏍᏓ

:   "They are good."

ᎠᏃᏍᏓᏍ

:   "Are they good?"

ᎠᏆᏟᏌᏅᎩ

:   "I gathered it."

ᎠᏆᏤᎵ

:   "My."

ᎠᏆᏤᎵᎦᏯ

:   "It is truly and solely mine." (ᎠᎩ- ᎤᏤᎵᎢ -Ꭶ -ᏯᎢ)

ᎠᏋᏌ {#ꭰꮛꮜ .unnumbered}
---

ᎠᏋᏌ

:   \[① agwv̌:sa ② agwv̋:sa\] "① Myself. ② I alone."

ᎠᏎ

:   \[① ase ② ǎ:se\] "① Must. ② Maybe. Perhaps."

ᎠᏎᏃ

:   "But."

ᎠᏥᎳ

:   "① Fire. ② Watercress."

ᎠᏥᎵᏔᏅᎩ

:   "It was put into a container."

ᎠᏩᏔ

:   "He or she just found it."

ᎠᏴ

:   "I. Me."

ᎠᏴᏫ

:   "A person."

Ꭱ {#ꭱ .unnumbered}
-

ᎡᎦ

:   "He or she is going."

ᎡᎮ

:   "He or she lived."

ᎡᎵᏊ

:   "Able to."

ᎡᎵᏊ ᏯᏩᏔ

:   "Maybe he or she can find it."

ᎡᎵᏊ ᏰᎾ

:   "Maybe he or she can go."

ᎡᎵᏊ Ᏹ-

:   "It might happen."

ᎡᎵᏊ ᏱᎬᎩᎪᏩᏔ

:   "Maybe they will see me."

ᎡᎵᏊ ᏱᎬᎩᎷᎦ

:   "Maybe they will kill me."

ᎡᎵᏊ ᏱᎯᎾᏌᎾᎦ

:   "Maybe you can pull it."

ᎡᎵᏊ ᏱᏖᎾ

:   "Maybe you can go towards me." (Ᏹ- Ꮣ- ᎮᎾ)

ᎡᎵᏊᏍ {#ꭱꮅꮚꮝ .unnumbered}
----

ᎡᎵᏊᏍ

:   "Is it possible?"

ᎡᏆ

:   "Large."

Ꭲ {#ꭲ .unnumbered}
-

ᎢᎦ

:   "Day."

ᎢᎦᏓ

:   "Some."

ᎢᎦᏓᏊ

:   "Just some." (ᎢᎦᏓ -Ꮚ)

ᎢᎩᎩᏍᏗ

:   "For all of us to eat."

ᎢᎩᎲᎭ

:   "We all should or would have it." (ᎢᎩ- ᎤᎲᎢ -ᎥᎭ)

ᎢᏌ

:   "Flour."

ᎢᏌᏍ

:   "Is it flour?"

ᎢᏣᎵᎢ

:   "① You all are friends. ② Your all's friend."

ᎢᏣᏤᎵ

:   "Your all's."

ᎢᏤᎾ

:   "Let you all go."

ᎢᏥᎪᏩᏔ {#ꭲꮵꭺꮹꮤ .unnumbered}
-----

ᎢᏥᎪᏩᏔ

:   "Let you all see it."

ᎢᏥᎾᎵ

:   "You all are lazy."

ᎢᏥᎾᎵᏒᎢ

:   "You all are extra lazy."

ᎢᏥᏫᏍᏗ

:   "For you all to plant it."

ᎢᏦᏍᏓ

:   "You all are good."

ᎢᏳᏍᏗ

:   "① Way of. ② As like as. ③ Is the reason for."

ᎢᏳᏩᎪᏘ

:   "Time. Times."

Ꭳ {#ꭳ .unnumbered}
-

Ꭳ

:   "Oh!"

ᎣᏍᏓ

:   "Good. Well."

ᎣᏥᎾᎵ

:   "They and I are lazy."

Ꭴ {#ꭴ .unnumbered}
-

ᎤᎦᏙᏍᏔᏁ

:   "He or she looked at him, her, or it."

ᎤᎩᏒᏍᏗ

:   "For him or her to leave and get it." (ᎤᎩᏒᎢ -ᎥᏍᏗ)

ᎤᎩᏒᏎ

:   "He or she went to get it." (ᎤᎩᏒᎢ -ᎥᏒᎢ)

ᎤᎩᏔ

:   "A seed."

ᎤᎩᏔᏍ

:   "Is it a seed?"

ᎤᎭ

:   "He or she has it."

ᎤᎵᏔᏁ

:   "He or she put it into a container."

ᎤᎾᎵᎢ

:   "① They are friends. ② His or her friend."

ᎤᎿ

:   "There."

ᎤᏂᎩᏍᏗ

:   "For them to eat it."

ᎤᏂᎩᏔ {#ꭴꮒꭹꮤ .unnumbered}
----

ᎤᏂᎩᏔ

:   "Seeds."

ᎤᏅᏂᏎ

:   "① They became ripe. ② They became cooked."

ᎤᏅᏂᏒᎢ

:   "① Their ripeness. Ripened. ② Their being cooked."

ᎤᏅᏂᏒᎢᏍ

:   "① Are they ripe? ② Are they cooked?"

ᎤᏍᏗ

:   \[① u:sdi̋ ② usdi̋\] "① A baby. ② Little."

ᎤᏍᏗᏍ

:   "Is it little?"

ᎤᏍᏙᎡ

:   "He or she ground it."

ᎤᏍᏙᎥᎩ

:   "He or she ground it."

ᎤᏙᎯᏳ

:   "True."

ᎤᏛᏁ

:   \[① ù:dv:hne ② ù:dv:ɂne ③ ù:dv́:ne\] "① He or she said. ② He or she was hanged. ③ He or she hanged it."

ᎤᏛᏎ {#ꭴꮫꮞ .unnumbered}
---

ᎤᏛᏎ

:   "It grew."

ᎤᏝᏁ

:   "He or she placed it."

ᎤᏣᎠ

:   "It is inside it."

ᎤᏣᎴᏍᏗ

:   "Wheat."

ᎤᏣᎴᏍᏗᏃ

:   "And wheat."

ᎤᏣᎴᏍᏗᏍ

:   "Is it wheat?"

ᎤᏤᎵ

:   "His."

ᎤᏩᏌ

:   "Him or herself."

ᎤᏩᏚᏁ

:   "He or she baked it."

ᎤᏩᏛᎮ

:   "He or she found it."

ᎤᏩᏟᏌᏁ {#ꭴꮹꮯꮜꮑ .unnumbered}
-----

ᎤᏩᏟᏌᏁ

:   "He or she gathered it."

ᎤᏩᏟᏐᏗ

:   "For him or her to gather it."

ᎤᏪᏅᏎ

:   "He or she went."

ᎤᏫᏍᏗ

:   "For him or her to plant it."

ᎤᏫᏎ

:   "He or she planted it."

ᎤᏫᏘᏗ

:   "For him or her to take it somewhere."

ᎤᏫᏛᎮ

:   "He or she took it somewhere."

ᎤᏫᏛᎲᎭ

:   "He or she should or would take it somewhere." (ᎤᏫᏛᎲᎢ -ᎥᎭ)

ᎤᏬᏢᏁ

:   "He or she made it."

ᎤᏰᏘᏎᎴ

:   "He or she laughed for him or her." (ᎤᏰᏘᏒᎢ -ᎡᎸᎢ)

Ꭵ {#ꭵ .unnumbered}
-

Ꭵ

:   "Yes."

ᎥᎥ

:   "Yes."

ᎥᏍᎩᎾ

:   "That. Those. He. She. It."

ᎥᏍᎩᏅ ᎢᏳᏍᏗ

:   "Therefore."

ᎥᏍᏊ

:   "Also."

ᎥᏝ

:   "No. Not."

ᎥᏝᏧ

:   "① Isn't it no? ② Didn't it?"

Ꭶ {#ꭶ .unnumbered}
-

ᎦᎪ

:   "Who?"

ᎦᎪᏗ

:   "A plant."

ᎦᎯᏯᎦᏙᏍᏓ

:   "Let you look at them."

ᎦᎾᎵ

:   \[① gà:na̋:li ② gà:náɂli\] "① Lazy. ② Castrated."

ᎦᎾᎵᏍ

:   "Is it laziness?"

ᎦᎾᎵᏧ

:   "Isn't he or she lazy?"

ᎦᏍᎩᎸᎢ

:   "On a raised flat surface."

ᎦᏙ

:   "What?"

ᎦᏙᎲ

:   "Why?"

ᎦᏚ

:   \[① ga̋:du ② gadú\] "① Bread. ② On top."

Ꭷ {#ꭷ .unnumbered}
-

Ꭷ

:   "Hey!"

ᎧᏂᏈᏌ

:   "A rat. Rats."

ᎧᏂᏈᏌᏍ

:   "Is it the rat?"

ᎧᏃᎮᏗ

:   "Story."

Ꭸ {#ꭸ .unnumbered}
-

ᎨᏎ

:   "Was being."

ᎨᏎᎢ

:   "It was being."

ᎨᏎᏍᏗ

:   "It will be."

ᎨᏐᎢ

:   "It usually is."

ᎨᏒᎩ

:   "Was."

Ꭹ {#ꭹ .unnumbered}
-

ᎩᎶ

:   "Someone."

ᎩᎶᏍ

:   "Is it someone?"

Ꭺ {#ꭺ .unnumbered}
-

ᎪᎱᏍᏗ

:   "Something. Things."

ᎪᎱᏍᏗᏍ

:   "Is it something?"

Ꭼ {#ꭼ .unnumbered}
-

ᎬᏍᏕᎸᏗ

:   "For me to help you."

ᎬᏗ

:   "By means of."

ᎬᏩᎩᎸᏗ

:   "He or she is able to get on or in it." (ᎬᏩ- ᎤᎩᎸᏗ)

ᎬᏩᎩᎸᏗᏍ

:   "Is he or she able to get on or in it?" (ᎬᏩ- ᎤᎩᎸᏗ -ᏍᎪ)

ᎬᏩᎩᏍᏗ

:   "He or she is able to get it." (ᎬᏩ- ᎤᎩᏍᏗ)

ᎬᏩᎵᏍᏓᏴᏗ

:   "He or she is able to eat a meal." (ᎬᏩ- ᎤᎵᏍᏓᏴᏗ)

ᎬᏩᏂᏍᏕᎸᏗ

:   "They are able to help him or her." (ᎬᏩᏂ- ᎤᏍᏕᎸᏗ)

ᎬᏩᏃᏍᎩᏍᏗ

:   "He or she is able to steal it." (ᎬᏩ- ᎤᏃᏍᎩᏍᏗ)

ᎬᏩᏘᏗ

:   "He or she is able to bake." (ᎬᏩ- ᎤᏘᏗ)

ᎬᏩᏛᏗ

:   "He or she is able to find it." (ᎬᏩ- ᎤᏛᏗ)

ᎬᏩᏟᏐᏗ {#ꭼꮹꮯꮠꮧ .unnumbered}
-----

ᎬᏩᏟᏐᏗ

:   "He or she is able to gather it." (ᎬᏩ- ᎤᏟᏐᏗ)

ᎬᏩᏢᏅᏗ

:   "He or she is able to sleep." (ᎬᏩ- ᎤᏢᏅᏗ)

ᎬᏩᏫᏍᏗ

:   "He or she is able to plant it." (ᎬᏩ- ᎤᏫᏍᏗ)

Ꭽ {#ꭽ .unnumbered}
-

ᎭᏢ

:   "Where?"

Ꭿ {#ꭿ .unnumbered}
-

ᎯᎠ

:   "① This. These. ② He. She. It."

ᎯᎠᏍ

:   "Is this?"

ᎯᎪᏩᏔ

:   "Let you see."

ᎯᎪᏩᏘᎭ

:   "You see him, her, or it."

ᎯᎪᏩᏘᎭᏍ

:   "Do you see him, her, or it?"

ᎯᎾᎵ

:   "You are lazy."

ᎯᎾᎵᏍ

:   "Are you lazy?"

ᎯᏥᏔᎦᏍ

:   "Are you a chicken?"

ᎯᏩᏔ

:   \[① hihwatā ② hihwata ③ hì:watā ④ hì:wata\] "① You just found it. ② Let you find it. ③ You just found him or her. ④ Let you find him or her."

Ꮀ {#ꮀ .unnumbered}
-

ᎰᏍᏓ

:   "You are good."

Ꮎ {#ꮎ .unnumbered}
-

Ꮎ

:   "The. That."

ᎾᎯᏳ

:   "Then."

ᎾᏍ

:   "Is it that?"

Ꮒ {#ꮒ .unnumbered}
-

Ꮒ

:   "Look!"

Ꮒ- -ᎥᎾ

:   "Without."

ᏂᎦᏓ

:   "All. Everyone."

ᏂᎦᏓᏍ

:   "Is it all?"

ᏂᎦᏛᏁᎭ

:   "I am doing it."

ᏂᎬᏫᏍᏗ

:   "Is the look of it. Is the appearance of it."

ᏂᎯ

:   "You."

ᏂᎯᎾ

:   "What of you?"

ᏂᏓᎦᎵᏍᏔᏂ

:   "① He, she, or it will become. ② It will happen."

ᏂᏓᎦᏛᏁᎵ

:   "I will do it."

ᏂᏣᏛᏁᎸᎩ {#ꮒꮳꮫꮑꮈꭹ .unnumbered}
------

ᏂᏣᏛᏁᎸᎩ

:   "You did it."

Ꮓ {#ꮓ .unnumbered}
-

ᏃᏊ

:   "Now."

Ꮔ {#ꮔ .unnumbered}
-

ᏄᎩᏒᎾ

:   "He or she is without getting it."

ᏄᎵᏍᏔᏁ

:   "① It became. ② It happened."

ᏄᎵᏍᏔᏅᎩ

:   "① He, she, or it became. ② It happened."

ᏄᏛᏁᎴ

:   "He or she did it."

Ꮜ {#ꮜ .unnumbered}
-

ᏌᏊ

:   "One."

Ꮝ {#ꮝ .unnumbered}
-

ᏍᎩᏍᏕᎵᎭᏍ

:   "Are you helping me?"

ᏍᏊ

:   "Also."

ᏍᏓᎵᎢ

:   "① You two are friends. ② Your friend."

ᏍᏙᏍᏓ

:   "You two are good."

Ꮟ {#ꮟ .unnumbered}
-

ᏏᏆ

:   "A pig. Pigs."

ᏏᏆᏍ

:   "Is it the pig?"

Ꮣ {#ꮣ .unnumbered}
-

ᏓᎦᎵᏍᏕᎸᎯ

:   "I will help."

ᏓᎦᎾᏏᏅᏏ

:   "He or whe will drag it."

ᏓᎦᏃᏍᎩᏏ

:   "He or she will steal it."

ᏓᎦᏚᏂ

:   "He or she will bake it."

ᏓᎦᏛᏁᎵ

:   "I will do it."

ᏓᎬᏍᏕᎸᎯ

:   "I will help you."

ᏓᏍᎩᏍᏕᎸᎯᏍ

:   "Will you help me?"

ᏓᏗᏚᏂ

:   "All of us will bake it."

ᏓᏤᎾ

:   "You all, come towards me."

ᏓᏥᎩ

:   \[① dajigi ② dà:jigi\] "① I will eat it. ② You all will eat it."

ᏓᏥᏫᏏ {#ꮣꮵꮻꮟ .unnumbered}
----

ᏓᏥᏫᏏ

:   "I will plant it."

ᏓᏥᏫᏛᎯ

:   "I will take it."

ᏓᏳᎯ

:   "He or she will have it."

Ꮤ {#ꮤ .unnumbered}
-

ᏔᏛᏁᎵ

:   "You will do it."

Ꮥ {#ꮥ .unnumbered}
-

ᏕᎦᎵᏗ

:   "A sack."

ᏕᎦᎵᏗᏍ

:   "Is it a sack?"

Ꮦ {#ꮦ .unnumbered}
-

ᏖᎾ

:   "Let you go towards me."

Ꮧ {#ꮧ .unnumbered}
-

ᏗᎦᏬᏂᎯᏍᏗ

:   "Language."

ᏗᎩᏟᏐᏗ

:   "For me to gather them."

ᏗᎬᏩᏂᏩᏛᏗ

:   "They are able to find them."

ᏗᏍᏙᏍᎩ

:   "① One who crushes. ② One who operates a mill."

ᏗᏍᏙᏍᎩᎢ

:   "① A crusher. ② A mill."

ᏗᏍᏙᏍᎩᎢᏍ

:   "Is it the mill?"

Ꮨ {#ꮨ .unnumbered}
-

ᏘᎩᏒᏏ

:   "You will go and get it."

ᏘᎩᏒᏏᏍᎪ

:   "Will you go and get it?"

ᏘᏫᏛᎯ

:   "You will take it somewhere."

Ꮩ {#ꮩ .unnumbered}
-

ᏙᎯᏳ

:   "Really. Very."

ᏙᎯᏳᏍ

:   "Truly?"

ᏙᏓᎦᏟᏌᏂ

:   "I will gather them."

Ꮪ {#ꮪ .unnumbered}
-

ᏚᎮᏍᏗ

:   "He or she will be having them."

Ꮫ {#ꮫ .unnumbered}
-

ᏛᎩᎸᏂ

:   "He or she will get on or in it."

ᏛᎩᏍ

:   "Will he or she eat it?"

ᏛᎩᏍᏕᎸᎯ

:   "He or she will help me."

ᏛᎩᏒᏏ

:   "He or she will go and get it." (Ꮣ- ᎤᎩᏒᎢ -ᎥᏒᎢ)

ᏛᎩᏒᏏᏍᎪ

:   "Will he or she go and get it?" (Ꮣ- ᎤᎩᏒᎢ -ᎥᏒᎢ -ᏍᎪ)

ᏛᎾᎩᎸᏂ

:   "They will get on or in it."

ᏛᏂᏃᏍᎩᏏ

:   "They will steal it."

ᏛᏅᏂᏏ

:   "① They will ripen. ② They will become cooked."

ᏛᏍᏙᎢ

:   "He or she will be grinding."

ᏛᏍᏚᎢᏏ

:   "He or she will open it."

ᏛᏛᏁᎵ {#ꮫꮫꮑꮅ .unnumbered}
----

ᏛᏛᏁᎵ

:   "He or she will do it."

ᏛᏛᏏ

:   "It will grow."

ᏛᏫᏏ

:   "He or she will plant it."

ᏛᏫᏛᎯ

:   "He or she will take it somewhere."

Ꮭ {#ꮭ .unnumbered}
-

Ꮭ

:   "No. Not."

Ꮭ ᎢᎸᎯᏳ

:   "Ever."

Ꮭ ᏯᏫᏗᎭ

:   "He or she isn't taking it somewhere."

Ꮭ ᏰᏅᏒᎭ

:   "He or she should not or would not go." (Ᏹ- Ꭰ- ᎤᏪᏅᏒᎢ -ᎥᎭ)

Ꮭ ᏱᎨᎦ

:   "I'm not going."

Ꮭ ᏱᎨᏎ

:   "It wasn't being."

Ꮭ ᏱᎩ

:   "It isn't."

Ꮭ ᏱᎬᏍᏕᎵᎭ

:   "I'm not helping you."

Ꮭ ᏱᎬᏩᎩᎸᏗ

:   "He or she can't get on it and can't get in it."

Ꮭ ᏱᎾᏛᏁᎰ

:   "You don't do things."

Ꮭ ᏱᏂᎦᏛᏁᎭ {#ꮭ-ᏹꮒꭶꮫꮑꭽ .unnumbered}
--------

Ꮭ ᏱᏂᎦᏛᏁᎭ

:   "I am not doing it."

Ꮭ ᏱᏂᎬᏩᏛᏁᏗ

:   "He or she can't do it."

Ꮭ ᏱᏂᏓᏣᏛᏁᎵ

:   "You all will not do it."

Ꮭ ᏱᏍᎩᏯᏛᎩᎠ

:   "You all aren't hearing me."

Ꮭ ᏱᏍᎩᏲᎵᎦ

:   "You all don't recognize me."

Ꮭ ᏱᏓᎬᏯᏅᎯ

:   "I will not help you."

Ꮭ ᏱᏓᏣᎯ

:   "You will not have it."

Ꮭ ᏱᏓᏥᎩ

:   \[① hla yidajigi ② hla yidà:jigi\] "① I won't eat it. ② You all won't eat it."

Ꮭ ᏱᏓᏨᏍᏚᎢᏎᎵ

:   "They and I won't open it for you." (Ᏹ- Ꮣ- ᎢᏨ- ᎤᏍᏚᎢᏒᎢ -ᎡᎸᎢ)

Ꮭ ᏱᏓᏲᏣᎵᏍᎪᎸᏓᏁᎵ

:   "They and I won't permit it."

Ꮭ ᏱᏓᏲᏥᏍᏚᎢᏎᎵ {#ꮭ-ᏹꮣᏺꮵꮝꮪꭲꮞꮅ .unnumbered}
-----------

Ꮭ ᏱᏓᏲᏥᏍᏚᎢᏎᎵ

:   "They and I won't open it for him or her." (Ᏹ- Ꮣ- ᎣᏥ- ᎤᏍᏚᎢᏒᎢ -ᎡᎸᎢ)

Ꮭ ᏱᏓᏲᏥᏍᏚᎢᏏ

:   "We won't open it."

Ꮭ ᏱᏘᏯᎵᏃᎮᏔᏂ

:   "I will not talk to him or her."

Ꮭ ᏱᏛᏂᎩᏒᏏ

:   "They won't go and get it."

Ꮭ ᏱᏛᏂᏫᏛᎯ

:   "Ꮨhey won't take it somewhere."

Ꮭ ᏱᏛᏍᏚᎢᏏ

:   "He or she won't open it."

Ꮭ ᏱᏛᏫᏏ

:   "He or she won't plant it."

Ꮭ ᏱᏣᎵᏍᏕᎵᏍᎪ

:   "You all don't help."

Ꮭ ᏱᏣᎵᏍᏕᎸᎮ

:   "You all didn't help."

Ꮭ ᏱᏥᎩᏎᎦ

:   "I'm not leaving to get it."

Ꮭ ᏱᏥᎩᏒᏒᎭ {#ꮭ-ᏹꮵꭹꮢꮢꭽ .unnumbered}
--------

Ꮭ ᏱᏥᎩᏒᏒᎭ

:   "You all shouldn't or wouldn't go and get it." (Ᏹ- ᎢᏥ- ᎤᎩᏒᎢ- -ᎥᏒᎢ -ᎥᎭ)

Ꮭ ᏱᏥᏍᏚᎢᏒᎭ

:   "You all shouldn't or wouldn't open it." (Ᏹ- ᎢᏥ- ᎤᏍᏚᎢᏒᎢ -ᎥᎭ)

Ꮭ ᏱᏥᏚᏅᎭ

:   "You all didn't bake it."

Ꮭ ᏱᏥᏟᏌᏅᎩ

:   "You all didn't gather it."

Ꮭ ᏱᏥᏟᏌᏅᎭ

:   "You all shouldn't or wouldn't gather it."

Ꮭ ᏱᏥᏩᏛᎲᎩ

:   "You all did not find it."

Ꮭ ᏱᏥᏫᏒᎩ

:   "You all did not planted it."

Ꮭ ᏱᏥᏫᏒᎭ

:   "Maybe you all shouldn't or wouldn't plant it."

Ꮭ ᏱᏥᏫᏗᎭ

:   "I'm not it anywhere."

Ꮭ ᏱᏥᏫᏛᎲᎩ

:   "You all didn't take it anywhere."

Ꮭ ᏱᏥᏫᏛᎲᎭ {#ꮭ-ᏹꮵꮻꮫꮂꭽ .unnumbered}
--------

Ꮭ ᏱᏥᏫᏛᎲᎭ

:   "You all shouldn't or wouldn't take it anywhere."

Ꮭ ᏱᏭᏁᏅᏎ

:   "They shouldn't or wouldn't go."

Ꮭ ᏳᎩᏒᏎ

:   "He or she did not go and get it."

Ꮭ ᏳᏂᎩᏒᏎ

:   "They did not leave and get it." (Ᏹ- ᎤᏂ- ᎤᎩᏒᎢ -ᎥᏒᎢ)

Ꮭ ᏳᏂᏟᏌᏁ

:   "They didn't gather it."

Ꮭ ᏳᏂᏩᏚᏁ

:   "They didn't make it."

Ꮭ ᏳᏂᏩᏛᎮ

:   "They didn't find it."

Ꮭ ᏳᏂᏫᏎ

:   "They didn't plant it."

Ꮭ ᏳᏂᏫᏛᎮ

:   "They didn't take it anywhere."

Ꮭ ᏳᏩᏛᎮ

:   "He or she didn't find it."

Ꮭ ᏳᏩᏟᏌᏁ {#ꮭ-ᏻꮹꮯꮜꮑ .unnumbered}
-------

Ꮭ ᏳᏩᏟᏌᏁ

:   "He or she didn't gather it."

Ꮭ ᏳᏩᏟᏌᏅᎭ

:   "He or she shouldn't or wouldn't gather it."

Ꮭ ᏳᏪᏅᏎ

:   "He or she didn't go."

Ꮭ ᏳᏫᏎ

:   "He or she didn't plant it."

Ꮮ {#ꮮ .unnumbered}
-

ᏞᏍᏗ ᏥᎯᏯᎵᏃᎮᏓ

:   "Do not speak to him or her."

Ꮰ {#ꮰ .unnumbered}
-

ᏠᎨᏏ

:   "A field."

Ꮳ {#ꮳ .unnumbered}
-

ᏣᎦᏎᏍᏕᏍᏗ

:   "① You will be careful. ② Let you be careful."

ᏣᎭ

:   "You have it."

ᏣᏍᏗ

:   "You are good."

ᏣᏘᏗ

:   "For me to bake it."

ᏣᏚᎵᎭ

:   "You are wanting."

ᏣᏚᏅᎩ

:   "You baked it."

ᏣᏤᎵ

:   "Your."

ᏣᏩᏟᏌᏅᎩ

:   "You gathered it."

ᏣᏫᏍᏗᏍ

:   "Is it for you to plant it?"

ᏣᏫᏒᎩ

:   "You planted it."

ᏣᏫᏛᎲᎩ {#ꮳꮻꮫꮂꭹ .unnumbered}
-----

ᏣᏫᏛᎲᎩ

:   "You took it somewhere."

Ꮵ {#ꮵ .unnumbered}
-

ᏥᎩ

:   "I am eating it."

ᏥᎩᎦᎨ

:   "I am red."

ᏥᎩᏎᎦ

:   "I am leaving to get it." (Ꮵ- ᎤᎩᏒᎢ -ᎡᎦ)

ᏥᎪᏩᏘᎭ

:   "I see him, her, or it."

ᏥᎾᎵ

:   "I am lazy."

ᏥᏈᏍᏗ

:   "Many."

ᏥᏔᎦ

:   "A chicken. Chickens."

ᏥᏔᎦᏃ

:   "And the chicken."

ᏥᏔᎦᏍ

:   "Is it the chicken?"

ᏥᏚᎲᏍᎦ

:   "I am baking it."

ᏥᏥᏔᎦ {#ꮵꮵꮤꭶ .unnumbered}
----

ᏥᏥᏔᎦ

:   "I am a chicken."

ᏥᏩᏔ

:   "I just found it."

Ꮷ {#ꮷ .unnumbered}
-

ᏧᎾᎵᎢ

:   "① His or her friends. ② Their friends."

ᏧᏂᎸᏫᏍᏓᏁᎯ

:   "They who work for another."

ᏧᏩᏟᏐᏗ

:   "For him or her to gather them."

Ꮹ {#ꮹ .unnumbered}
-

ᏩᎩᏫᏛᎲᎩ

:   "I took it somewhere."

Ꮺ {#ꮺ .unnumbered}
-

ᏪᎾ

:   \[hwè:na\] "Go away!"

ᏪᏌ

:   "A cat. Cats."

ᏪᏌᏍ

:   "Is it the cat?"

Ꮻ {#ꮻ .unnumbered}
-

ᏫᎩᏎᎦᏍ

:   "Are you leaving to get it?" (Ꮻ- Ꭿ- ᎤᎩᏒᎢ -ᎡᎦ -ᏍᎪ)

ᏫᏍᏕᎾ

:   "Let you two go."

ᏫᏛᎩᏒᏏ

:   "He or she will leave to get it." (Ꮻ- Ꮣ- ᎤᎩᏒᎢ -ᎥᏒᎢ)

ᏫᏤᎾ

:   "Let you go."

Ꮽ {#ꮽ .unnumbered}
-

ᏭᎪᏛ

:   "Most."

ᏭᏁᏅᏎ

:   "They went away."

ᏭᏪᏅᏎ

:   "Away he or she went."

Ᏹ {#ᏹ .unnumbered}
-

Ᏹ- -Ꭰ

:   "When something does or happens, something else usually does or happens."

ᏱᏂᎬᏩᎾᏛᏁᏗ

:   "If they can do it."
