





ᎤᏍᏗ ᎠᎩᎦᎨ ᏥᏔᎦ ᎠᎩᏏ

-------------------------------------------

The Little Red Hen

Michael W S Joyner




 








ᎤᏍᏗ ᎠᎩᎦᎨ ᏥᏔᎦ ᎠᎩᏏ

The Little Red Hen



Copyright 2015, Michael Joyner

ISBN: 978-1-329-22721-7

This work is licensed under the Creative Commons 
Attribution-Share Alike 3.0 United States License.

$Revision: 1.29 $

$Date: 2015/07/04 02:03:44 $ UTC




Table of Contents

ᎤᏍᏗ ᎠᎩᎦᎨ ᏥᏔᎦ ᎠᎩᏏ
ᏂᎦᏓ ᎧᏃᎮᏗ
Creative Commons
In Summary:









ᎤᏍᏗ ᎠᎩᎦᎨ ᏥᏔᎦ ᎠᎩᏏ

<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/003.jpg>

ᏥᏔᎦ ᎯᎪᏩᏔ.

ᏥᏔᎦ ᏥᎪᏩᏘ.

Ꮎ ᏥᏔᎦ ᎠᎩᎦᎨ.

Ꮎ ᏥᏔᎦ ᎠᎩᏏ.

ᎠᎩᎦᎨ ᏥᏔᎦ ᎠᎩᏏ ᎯᎪᏩᏔ.

ᎠᎩᎦᎨ ᏥᏔᎦ ᎠᎩᏏ ᏥᎪᏩᏘ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/004.jpg>

ᏥᏥᏔᎦ.

ᏥᎩᎦᎨ ᏥᏥᏔᎦ.

ᎯᏥᏔᎦᏍ?

ᏥᏔᎦ ᎯᎪᏩᏔ.

ᏥᏔᎦ ᎠᎩᎦᎨ.

ᎠᎩᎦᎨ ᏥᏔᎦ ᎯᎪᏩᏔ.

ᎦᏙ ᎤᏍᏗ ᎯᎠ?

ᎯᎠ ᏥᏔᎦ.

ᏥᏔᎦ ᎯᎪᏩᏔ.

ᎠᎩᎦᎨ ᏥᏔᎦ.

ᎦᏙ ᎤᏍᏗ ᎯᎠ ᏥᏔᎦ?

ᎯᎠ ᎠᎩᎦᎨ ᏥᏔᎦ.

ᎯᎠᏍ ᏥᏔᎦ?

ᎦᏙ ᎤᏍᏗ ᏂᎯ?

ᎯᏥᏔᎦᏍ?

ᎥᎥ, ᏥᏥᏔᎦ.

ᏥᎩᎦᎨ ᏥᏥᏔᎦ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/005.jpg>

ᎧᏂᏈᏌ ᎯᎪᏩᏔ.

ᏪᏌ ᎯᎪᏩᏔ.

Ꮎ ᏪᏌ ᎣᎩᎾᎵ.

ᏏᏆ ᎯᎪᏩᏔ.

Ꮎ ᏏᏆ ᎣᎩᎾᎵ.

Ꮎ ᎧᏂᏈᏌ ᎣᎩᎾᎵ.

ᎩᎶᏍ ᎣᎩᎾᎵ?

ᎥᎥ, ᎣᎩᎾᎵ ᏪᏌ.

ᎣᎩᎾᎵ ᎧᏂᏈᏌ.

ᎣᎩᎾᎵ ᏏᏆ.

ᎠᏴ ᏥᎩᎦᎨ ᏥᏥᏔᎦ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/006.jpg>

ᎠᎩᎦᎨ ᏥᏔᎦ ᏥᎪᏩᏘ.

ᎠᎩᎦᎨ ᏥᏔᎦ ᎤᎩᏔ ᎠᎪᏩᏘ.

ᎤᎩᏔ ᎯᎪᏩᏔ, ᎠᎩᎦᎨ ᏥᏔᎦ.

ᏥᏔᎦ ᎤᎩᏔ ᎠᎪᏩᏘ.

Ꭷ ᏥᏔᎦ, ᎦᏙ ᎤᏍᏗ?

ᎤᎩᏔ.

Ꭷ ᏏᏆ, ᎤᎩᏔᏍ?

Ꭷ ᎧᏂᏈᏌ, ᎤᎩᏔᏍ?

Ꭷ ᏪᏌ, ᎤᎩᏔᏍ?

Ꭷ ᏥᏔᎦ, ᎤᎩᏔᏍ ᏣᎭ?

ᎥᎥ, ᎤᎩᏔ ᎠᎩᎭ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/007.jpg>

Ꭳ ᎯᎪᏩᏔ!

Ꮎ ᏥᏔᎦ ᎤᎩᏔ ᎠᏩᏔ.

ᎯᎪᏩᏔ ᎥᏍᎩᎾ ᎠᏩᏔ ᏥᏔᎦ.

ᏥᏔᎦ ᎤᎩᏔ ᎠᏩᏔ.

ᏪᏌᏍ ᎤᎩᏔ ᎠᏩᏔ?

Ꭳ, Ꮭ.

ᏥᏔᎦ ᎤᎩᏔ ᎠᏩᏔ.

ᏏᏆᏍ ᎤᎩᏔ ᎠᏩᏔ?

Ꭳ, Ꮭ.

ᎧᏂᏈᏌᏍ ᎤᎩᏔ ᎠᏩᏔ?

Ꭳ, Ꮭ.

ᏥᏔᎦᏍ ᎤᎩᏔ ᎠᏩᏔ?

Ꭳ, ᎥᎥ.

Ꮎ ᎠᎩᎦᎨ ᏥᏔᎦ ᎤᎩᏔ ᎠᏩᏔ.

Ꭷ ᎩᎾᎵ ᏏᏆ, ᎤᎩᏔᏍ ᎯᏩᏔ?

Ꭷ ᎩᎾᎵ ᏪᏌ, ᎤᎩᏔᏍ ᎯᏩᏔ?

Ꭷ ᎩᎾᎵ ᎧᏂᏈᏌ, ᎤᎩᏔᏍ ᎯᏩᏔ?

Ꮎ ᎤᏍᏗ ᎠᎩᎦᎨ ᏥᏔᎦ ᎤᎩᏔ ᎠᏩᏔ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/008.jpg>

Ꭳ, ᎯᎪᏩᏘᏍ Ꮎ ᎠᎩᎦᎨ ᏥᏔᎦ?

ᎤᎩᏔ ᎤᎭ.

ᎤᎩᏔ ᎠᏩᏔ.

ᏪᏌᏍ ᎡᎵᏊ ᎤᎩᏔ ᏯᏩᏔ?

Ꭳ, Ꮭ.

Ꮭ ᏪᏌ ᎡᎵᏊ ᎤᎩᏔ ᏯᏩᏔ.

ᎧᏂᏈᏌᏍ ᎡᎵᏊ ᎤᎩᏔ ᏯᏩᏔ?

Ꭳ, Ꮭ.

ᏏᏆᏍ ᎡᎵᏊ ᎤᎩᏔ ᏯᏩᏔ?

Ꭳ, Ꮭ.

ᎡᎵᏊ Ꮎ ᎠᎩᎦᎨ ᏥᏔᎦ ᎤᎩᏔ ᏯᏩᏔ.

ᎤᎩᏔ ᎠᏩᏔ.

ᎤᎩᏔᏍ ᎯᎪᏩᏘ?

Ꮎ ᎤᏍᏗ ᎠᎩᎦᎨ ᏥᏔᎦ ᎤᎩᏔ ᎠᏩᏔ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/009.jpg>

ᎦᎪ ᎯᎠ?

ᎯᎠ ᎠᎩᎦᎨ ᏥᏔᎦ.

ᎯᎠᏍ ᏥᏔᎦ ᎤᎩᏔ ᎠᏩᏔ?

ᎥᎥ, ᎯᎠ ᏥᏔᎦ ᎤᎩᏔ ᎠᏩᏔ.

ᎯᎪᏩᏔ, ᎯᎠ ᎤᎩᏔ.

ᏪᏌᏍ ᎡᎵᏊ ᎤᎩᏔ ᏯᏩᏔ?

Ꭳ, Ꮭ, ᎯᎠ ᏪᏌ ᏙᎯᏳ ᎦᎾᎵ.

ᎦᎾᎵᏍ ᎧᏂᏈᏌ?

ᎥᎥ, ᎯᎠ ᎧᏂᏈᏌ ᎦᎾᎵ ᏍᏊ.

ᎦᎾᎵᏍ ᏏᏆ?

ᎥᎥ, ᎯᎠ ᏏᏆ ᎦᎾᎵ ᏍᏊ.

ᎦᎪ ᏂᎯ ᎯᏏᏆ?

ᏥᎾᎵ ᏥᏏᏆ.

ᎦᎪ ᏂᎯ ᎯᏪᏌ?

ᏙᎯᏳ ᏥᎾᎵ ᏥᏪᏌ.

ᎦᎪ ᏂᎯ ᎯᎧᏂᏈᏌ?

ᏥᎾᎵ ᏥᎧᏂᏈᏌ.

ᎦᎪ ᏂᎯ ᎯᏥᏔᎦ?

ᎯᎾᎵᏍ?

ᎥᏝ, Ꮭ ᏥᎾᎵ ᏱᎩ.

ᎤᎩᏔ ᏥᏩᏔ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/010.jpg>

ᎾᏍ ᎤᏍᏗ ᎠᎩᎦᎨ ᏥᏔᎦ ᎤᎩᏔ ᎠᏩᏔ?

ᎥᎥ, Ꮎ ᎤᏍᏗ ᎠᎩᎦᎨ ᏥᏔᎦ ᎤᎩᏔ ᎠᏩᏔ.

ᏪᏌᏍ ᎤᎩᏔ ᎠᏩᏔ ᏍᏊ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

ᎧᏂᏈᏌᏍ ᎤᎩᏔ ᎠᏩᏔ?

Ꮭ, ᎦᎾᎵ ᏍᏊ.

Ꮭ ᎡᎵᏊ ᎤᎩᏔ ᏯᏩᏔ.

ᏏᏆᏍ ᎦᎾᎵ ᏍᏊ?

Ꭳ, ᎥᎥ, ᏏᏆ ᎦᎾᎵ ᏍᏊ.

ᎤᏍᏗᏍ ᎠᎩᎦᎨ ᏥᏔᎦ ᎦᎾᎵ?

Ꭳ, Ꮭ, ᎥᏝ.

Ꮭ ᎤᏍᏗ ᎠᎩᎦᎨ ᏥᏔᎦ ᎦᎾᎵ ᏱᎩ.

ᎤᎩᏔ ᎠᏩᏔ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/011.jpg>

ᎭᏢ Ꮎ ᎤᏍᏗ ᎠᎩᎦᎨ ᏥᏔᎦ?

ᎤᎿ.

ᎭᏢ Ꮎ ᏏᏆ?

ᎭᏢ Ꮎ ᎧᏂᏈᏌ?

ᎭᏢ Ꮎ ᏪᏌ?

ᎤᎿ ᏪᏌ.

ᎤᎿ ᎧᏂᏈᏌ.

ᎤᎿ ᏏᏆ.

ᎭᏢ ᎦᎾᎵ ᏏᏆ?

ᎭᏢ ᎦᎾᎵ ᎧᏂᏈᏌ?

ᎭᏢ ᎦᎾᎵ ᏪᏌ?

Ꭳ, ᎥᏍᎩᎾ ᎤᎿ!

ᎦᎾᎵ ᏪᏌ ᎯᎪᏩᏔ.

ᎦᎾᎵ ᎧᏂᏈᏌ ᎯᎪᏩᏔ.

ᎦᎾᎵ ᏏᏆ ᎯᎪᏩᏔ.

ᎥᏍᎩᎾ ᎤᎿ.

<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/012.jpg>




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/013.jpg>

ᎤᏍᏗ ᎠᎩᎦᎨ ᏥᏔᎦ ᎯᎪᏩᏔ.

ᏠᎨᏏ ᎤᏪᏅᏎ.

ᎤᎩᏔ ᎤᏩᏛᎮᎾ.

ᏪᏌᏍ ᏠᎨᏏ ᎤᏪᏅᏎ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

Ꮎ ᎤᏍᏗ ᎠᎩᎦᎨ ᏥᏔᎦ ᏠᎨᏏ ᎤᏪᏅᏎ.

ᎤᎩᏔ ᎤᏩᏛᎮ.

ᎧᏂᏈᏌᏍ ᏠᎨᏏ ᎤᏪᏅᏎ?

ᎧᏂᏈᏌᏍ ᎤᎩᏔ ᎤᏩᏛᎮ?

ᎥᏝ, ᎧᏂᏈᏌ ᏙᎯᏳ ᎦᎾᎵ.

ᏏᏆᏍ ᏠᎨᏏ ᎤᏪᏅᏎ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

Ꮎ ᎦᎾᎵ ᏪᏌ!

Ꮎ ᎦᎾᎵ ᎧᏂᏈᏌ!

Ꮎ ᎦᎾᎵ ᏏᏆ!

ᏪᏌ ᎦᎾᎵ ᏍᎩᏅᏳᏍᏗ Ꮭ ᎡᎵᏊ ᏰᎾ.

ᎧᏂᏈᏌ ᎦᎾᎵ ᏍᎩᏅᏳᏍᏗ Ꮭ ᎡᎵᏊ ᏰᎾ.

ᏏᏆ ᎦᎾᎵ ᏍᎩᏅᏳᏍᏗ Ꮭ ᎡᎵᏊ ᏰᎾ.

Ꮎ ᎤᏍᏗ ᎠᎩᎦᎨ ᏥᏔᎦ ᏠᎨᏏ ᎤᏪᏅᏎ.

ᎭᏢ ᎤᎩᏔ ᎤᏩᏛᎮ?

ᏠᎨᏏ ᎤᏩᏛᎮ.

ᏏᏆ ᎯᎪᏩᏔ.

ᎡᏆ ᎦᎾᎵ ᏏᏆ.

ᎧᏂᏈᏌ ᎯᎪᏩᏔ.

ᎡᏆ ᎦᎾᎵ ᎧᏂᏈᏌ.

ᎦᎾᎵᏍ Ꮎ ᎤᏍᏗ ᎠᎩᎦᎨ ᏥᏔᎦ?

Ꭳ, ᎥᏝ, Ꮭ ᎦᎾᎵ ᏱᎩ.

ᎤᏍᏗ ᎠᎩᎦᎨ ᏥᏔᎦ ᏠᎨᏏ ᎤᏪᏅᏎ.

ᎤᏍᏗ ᎠᎩᎦᎨ ᏥᏔᎦ ᎤᎩᏔ ᎤᏩᏛᎮ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/014.jpg>

“Ꭳ, ᏓᏤᎾ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᎪᎱᏍᏗ ᏥᏩᏔ ᏓᏥᎪᏩᏔ.”

“Ꭳ, ᏖᎾ, ᏏᏆ.”

“ᏖᎾ, ᎧᏂᏈᏌ.”

“ᏖᎾ, ᏪᏌ.”

“ᎦᏙ ᎤᏍᏗ?” ᎤᏛᏁ ᎡᏆ ᏪᏌ.

“ᎦᏙ ᎤᏍᏗ?” ᎤᏛᏁ ᎡᏆ ᎧᏂᏈᏌ.

“ᎦᏙ ᎤᏍᏗ?” ᎤᏛᏁ ᎡᏆ ᏏᏆ.

“ᎤᎩᏔ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏓᏤᎾ, ᎤᎩᏔ ᎢᏥᎪᏩᏔ.”

“ᏥᎾᎵ, Ꮭ ᏱᎨᎾ,” ᎤᏛᏁ ᎧᏂᏈᏌ.

“ᏥᎾᎵ, Ꮭ ᏱᎨᎾ,” ᎤᏛᏁ ᏏᏆ.

“ᏥᎾᎵ, Ꮭ ᏱᎨᎾ,” ᎤᏛᏁ ᏪᏌ.

“Ꭳ, ᎯᎾᎵ ᎯᏏᏆ!”

“Ꭳ, ᎯᎾᎵ ᎯᎧᏂᏈᏌ!”

“Ꭳ, ᎯᎾᎵ ᎯᏪᏌ!”




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/015.jpg>

“ᎡᎵᏊᏍ ᏱᏖᎾ, ᎧᏂᏈᏌ?”

“ᎥᏝ, ᏙᎯᏳ ᏥᎾᎵ.”

“ᎡᎵᏊᏍ ᏱᏖᎾ, ᏪᏌ?”

“ᎥᏝ, ᏙᎯᏳ ᏥᎾᎵ ᏍᏊ.”

“ᎡᎵᏊᏍ ᏱᏖᎾ, ᏏᏆ?”

“Ꭳ, Ꮭ, ᎥᏝ, ᎠᏴ ᏙᎯᏳ ᏥᎾᎵ.”

“ᎦᏙ ᏓᎦᏛᏁᎵ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎦᏙ ᎤᎩᏔ ᏓᎦᏛᏁᎴᎵ?

ᎦᏙ ᏓᎦᏛᏁᎴᎵ Ꮎ ᎦᎾᎵ ᏏᏆ?

ᎦᏙ ᏓᎦᏛᏁᎴᎵ Ꮎ ᎦᎾᎵ ᎧᏂᏈᏌ?

ᎦᏙ ᏓᎦᏛᏁᎴᎵ Ꮎ ᎦᎾᎵ ᏪᏌ?

ᎦᏙ ᏓᎦᏛᏁᎴᎵ ᎤᎩᏔ?

ᎤᎩᏔ ᏓᏥᏫᏏ.

Ꮭ Ꮎ ᎦᎾᎵ ᏪᏌ ᏱᏓᏳᎯ.

Ꮭ Ꮎ ᎦᎾᎵ ᎧᏂᏈᏌ ᏱᏓᏳᎯ.

Ꮭ Ꮎ ᎦᎾᎵ ᏏᏆ ᏱᏓᏳᎯ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/016.jpg>

“ᎯᎠ ᎤᏣᎴᏍᏗ ᎤᎩᏔ, ᎯᎾᎵ ᎯᏪᏌ.”

“ᎪᎱᏍᏗᏍ?” ᎤᏛᏁ ᎦᎾᎵ ᏪᏌ.

“ᎦᏙ ᏔᏛᏁᎴᎵ?”

“ᏓᏥᏫᏏ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏘᏍᏕᎸᎯᏍ, ᏪᏌ?”

“ᎥᏝ,” ᎤᏛᏁ ᏪᏌ.

“ᏘᏍᏕᎸᎯᏍ, ᎧᏂᏈᏌ?”

“ᎥᏝ,” ᎤᏛᏁ ᎧᏂᏈᏌ.

“ᏘᏍᏕᎸᎯᏍ, ᏏᏆ?”

“ᎥᏝ,” ᎤᏛᏁ ᏏᏆ.

“Ꭳ, ᎯᎾᎵ ᎯᏪᏌ!

Ꭳ, ᎯᎾᎵ ᎯᎧᏂᏈᏌ!

Ꭳ, ᎯᎾᎵ ᎯᏏᏆ!”

“Ꭳ, ᎦᎪ ᎤᎩᏔ ᏓᏫᏏ?” ᎤᏛᏁ ᏥᏔᎦ.

“Ꮭ ᏱᏂᎦᏛᏁ,” ᎤᏛᏁ ᎧᏂᏈᏌ.

“Ꮭ ᏱᏂᎦᏛᏁ,” ᎤᏛᏁ ᏪᏌ.

“Ꮭ ᏱᏂᎦᏛᏁ,” ᎤᏛᏁ ᏏᏆ.

“ᎾᎯᏳ ᏓᎦᏛᏁᎵ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᏄᏛᏁᎴ.

Ꮭ ᎰᏍᏓ ᎩᎾᎵ ᏱᎩ, ᏪᏌ.

Ꮭ ᎰᏍᏓ ᎩᎾᎵ ᏱᎩ, ᎧᏂᏈᏌ.

Ꮭ ᎰᏍᏓ ᎩᎾᎵ ᏱᎩ, ᏏᏆ.

ᎦᏙᎲ Ꮭ ᎢᏦᏍᏓ ᎢᏣᎵ ᏱᎩ.

ᎣᏍᏓ ᎣᎩᎾᎵ ᎠᎵᏍᏕᎵᏍᎪ.

Ꮭ ᎢᏦᏍᏓ ᏱᎩ.

Ꮭ ᏱᏣᎵᏍᏕᎸᎮ.

ᏙᎯᏳ ᎢᏥᎾᎵ.

ᏙᎯᏳ ᎢᏥᎾᎵ ᎢᏳᏍᏗ Ꮭ ᏱᏣᎵᏍᏕᎵᏍᎪ.

ᏙᎯᏳ ᎢᏥᎾᎵ ᎢᏳᏍᏗ Ꮭ ᎢᏦᏍᏓ ᏱᎩ.

ᏥᏔᎦ ᎯᎪᏩᏔ.

ᎥᏍᎩᎾ ᏥᏔᎦ.

ᎥᏍᎩᎾ ᎠᎩᎦᎨ ᏥᏔᎦ.

ᎥᏍᎩᎾ ᎤᏍᏗ ᎠᎩᎦᎨ ᏥᏔᎦ.

ᏪᏌ ᎯᎪᏩᏔ.

ᎧᏂᏈᏌ ᎯᎪᏩᏔ.

ᏏᏆ ᎯᎪᏩᏔ.

ᏪᏌ ᎣᎩᎾᎵ.

ᎧᏂᏈᏌ ᎣᎩᎾᎵ.

ᏏᏆ ᎣᎩᎾᎵ.

ᎠᏃᏍᏓᏍ ᎣᎦᎵ?

ᎥᏝ, ᎠᏂᎾᎵ ᎣᎦᎵ.

ᎥᏝ ᎠᏃᏍᏓ ᎣᎦᎵ ᏱᎩ.

ᏙᎯᏳ ᎠᏂᎾᎵ ᎢᏳᏍᏗ Ꮭ ᎠᏃᏍᏓ ᏱᎩ.

ᏪᏌ ᎦᎾᎵ.

ᎧᏂᏈᏌ ᎦᎾᎵ.

ᏏᏆ ᎦᎾᎵ.

ᎠᏂᏦᎢ ᎠᏂᎾᎵ ᎣᎦᎵ.

ᏥᏔᎦ ᎤᎩᏔ ᎤᏩᏛᎮ.

ᏠᎨᏏᎯ ᎤᏩᏛᎮ.

Ꮭ ᏪᏌ ᏠᎨᏏ ᏳᏪᏅᏎ.

Ꮭ ᎧᏂᏈᏌ ᏠᎨᏏ ᏳᏪᏅᏎ.

Ꮭ ᏏᏆ ᏠᎨᏏ ᏳᏪᏅᏎ.

ᏙᎯᏳ ᎠᏂᎾᎵ.

ᏥᏔᎦᏃ ᏠᎨᏏ ᎤᏪᏅᏎ.

ᎣᏍᏓ ᎤᏍᏗ ᎠᎩᎦᎨ ᏥᏔᎦ.

ᎤᎩᏔ ᎤᏩᏛᎮ.

ᎣᏍᏓ ᎤᏍᏗ ᏥᏔᎦ.

Ꮭ ᎦᎾᎵ ᏥᏔᎦ ᏱᎩ.

“Ꭳ ᏓᏤᎾ,” ᎤᏛᏁ ᎤᏍᏗ ᏥᏔᎦ.

“Ꭳ ᏖᎾ, ᏪᏌ.

Ꭳ ᏖᎾ, ᎩᏂᏈᏌ.

Ꭳ ᏖᎾ, ᏏᏆ.

ᏓᏤᎾ, ᎪᎱᏍᏗ ᏥᏩᏔ ᎢᏥᎪᏩᏔ.”

“ᎦᏙ ᎤᏍᏗ ᎯᏩᏔ?” ᎤᏛᏁ ᏪᏌ.

“ᎦᏙ ᎤᏍᏗ ᎯᏩᏔ?” ᎤᏛᏁ ᎧᏂᏈᏌ.

“ᎦᏙ ᎤᏍᏗ ᎯᏩᏔ?” ᎤᏛᏁ ᏏᏆ.

“ᎤᎩᏔ ᏥᏩᏔ.”

“Ꭳ, ᏙᎯᏳ ᎣᏥᎾᎵ,” ᎤᏛᏁ ᏪᏌ.

“Ꭳ, ᏙᎯᏳ ᎣᏥᎾᎵ,” ᎤᏛᏁ ᎧᏂᏈᏌ.

“Ꭳ, ᏙᎯᏳ ᎣᏥᎾᎵ,” ᎤᏛᏁ ᏏᏆ.

“ᎠᏎᏃ, ᎯᎠ ᎤᏣᎴᏍᏗ ᎤᎩᏔ,” ᎤᏛᏁ ᏥᏔᎦ.

“ᎤᏣᎴᏍᏗᏍ ᎤᎩᏔ?” ᎤᏛᏁ ᏪᏌ.

“ᎤᏣᎴᏍᏗᏍ ᎤᎩᏔ?” ᎤᏛᏁ ᎧᏂᏈᏌ.

“ᎤᏣᎴᏍᏗᏍ ᎤᎩᏔ?” ᎤᏛᏁ ᏏᏆ.

“ᎥᎥ, ᎤᏣᎴᏍᏗ ᎤᎩᏔ.

ᏓᏤᎾ, ᎠᏎ ᎢᎩᏫᏍᏗ.”

“ᏣᏫᏍᏗᏍ ᎬᏍᏕᎵ?” ᎤᏛᏁ ᏪᏌ.

“ᏣᏫᏍᏗᏍ ᎬᏍᏕᎵ?” ᎤᏛᏁ ᎧᏂᏈᏌ.

“ᏣᏫᏍᏗᏍ ᎬᏍᏕᎵ?” ᎤᏛᏁ ᏏᏆ.

“Ꮭ ᏱᏂᎦᏛᏁ,” ᎤᏛᏁ ᏪᏌ.

“Ꮭ ᏱᏂᎦᏛᏁ,” ᎤᏛᏁ ᎧᏂᏈᏌ.

“Ꮭ ᏱᏂᎦᏛᏁ,” ᎤᏛᏁ ᏏᏆ.

“ᎾᎯᏳ ᏂᎦᏛᏁ,” ᎤᏛᏁ ᎤᏍᏗ ᏥᏔᎦ.

ᎠᎴ ᏄᏛᏁᎴ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/017.jpg>

“ᎤᎩᏔ ᏓᏥᏫᏏ,” ᎤᏛᏁ ᏥᏔᎦ.

ᎯᎠ ᎤᏣᎴᏍᏗ ᎤᎩᏔ.

ᏛᏛᏏ ᎠᎴ ᏛᏛᏏ ᎠᎴ ᏛᏛᏏ.

ᎤᏣᎴᏍᏗ ᎦᎪᏗ ᎨᏎᏍᏗ.

ᎤᏣᎴᏍᏗ ᎦᏙᏗ ᏛᏛᏏ ᎠᎴ ᏛᏛᏏ.

ᎡᏆ ᎤᏣᎴᏍᏗ ᎦᏙᏗ ᎨᏎᏍᏗ.

ᎾᎯᏳ ᎤᏣᎴᏍᏗ ᎤᏂᎩᏔ ᏚᎮᏍᏗ.

ᎠᎴ ᎤᏣᎴᏍᏗ ᎤᏂᎩᏔ ᏛᏅᏂᏏ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/018.jpg>

ᎠᏅᏂᏍᎪᏍ Ꮎ ᎤᏣᎴᏍᏗ ᎠᏂᎩᏔ?

ᎥᎥ, ᎤᏣᎴᏍᏗ ᎠᏂᎩᏔ ᎠᏅᏂᏍᎪ.

ᎠᏃᏍᏓᏍ ᎤᏅᏂᏒᎢ ᎤᏣᎴᏍᏗ ᎠᏂᎩᏔ?

ᎥᎥ, ᎤᏅᏂᏒᎢ ᎤᏣᎴᏍᏗ ᎠᏂᎩᏔ ᎠᏃᏍᏓ.

ᏖᎾ, ᎦᎾᎵ ᏪᏌ, ᎤᏣᎴᏍᏗ ᎤᏂᎩᏔ ᎠᏅᏂᏍᎪ.

ᏖᎾ, ᎦᎾᎵ ᎧᏂᏈᏌ, ᎤᏣᎴᏍᏗ ᎤᏂᎩᏔ ᎠᏅᏂᏍᎪ.

ᏖᎾ, ᎦᎾᎵ ᏏᏆ, ᎤᏣᎴᏍᏗ ᎤᏂᎩᏔ ᎠᏅᏂᏍᎪ.

ᎦᎪ ᏍᎩᏍᏕᎵ ᎤᏂᎩᏔ ᏗᎩᏟᏐᏗ.

“Ꮭ ᏱᏂᎦᏛᏁ,” ᎤᏛᏁ ᏪᏌ.

“ᏙᎯᏳ ᏥᎾᎵ.”

“Ꮭ ᏱᏂᎦᏛᏁ,” ᎤᏛᏁ ᎧᏂᏈᏌ.

“ᏙᎯᏳ ᏥᎾᎵ.”

“Ꮭ ᏱᏂᎦᏛᏁ,” ᎤᏛᏁ ᏏᏆ.

“ᏙᎯᏳ ᏥᎾᎵ.”

ᎦᎪ ᏓᎦᏟᏌᏂ Ꮎ ᎤᏅᏂᏒᎢ ᎤᏣᎴᏍᏗ ᎤᏂᎩᏔ?

“Ꮭ ᏱᏂᎦᏛᏁ,” ᎤᏛᏁ ᏪᏌ.

“Ꮭ ᏱᏂᎦᏛᏁ,” ᎤᏛᏁ ᎩᎾᏈᏌ.

“Ꮭ ᏱᏂᎦᏛᏁ,” ᎤᏛᏁ ᏏᏆ.

“ᏓᏂᎦᏛᏁᎵ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᏄᏛᏁᎴ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/019.jpg>

ᎯᎪᏩᏔ, ᎠᎭᏂ Ꮎ ᎤᏣᎴᏍᏗ.

ᏪᏌᏍ ᎤᏣᎴᏍᏗ ᎤᏩᏟᏌᏁ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

ᎧᏂᏈᏌᏍ ᎤᏣᎴᏍᏗ ᎤᏩᏟᏌᏁ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

ᏏᏆᏍ ᎤᏣᎴᏍᏗ ᎤᏩᏟᏌᏁ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

ᎦᎾᎵ ᏏᏆ ᎬᏩᏢᏅᏗ.

ᎦᎾᎵ ᏏᏆ ᎬᏩᎵᏍᏓᏴᏗ.

ᎦᎾᎵ ᏪᏌ ᎬᏩᎵᏍᏓᏴᏗ.

ᎬᏩᏢᏅᏗ ᏍᏊ.

ᎥᏍᏊ ᎦᎾᎵ ᎧᏂᏈᏌ.

ᎦᎾᎵ ᎧᏂᏈᏌ ᎬᏩᎵᏍᏓᏴᏗ.

ᎬᏩᏢᏅᏗ ᏍᏊ.

ᏏᏆ ᏙᎯᏳ ᎦᎾᎵ ᎠᎴ Ꮭ ᎤᏣᎴᏍᏗ ᏱᏓᎦᏟᏌᏂ.

ᏪᏌ ᏙᎯᏳ ᎦᎾᎵ ᎠᎴ Ꮭ ᎤᏣᎴᏍᏗ ᏱᏓᎦᏟᏌᏂ.

ᎧᏂᏈᏌ ᏙᎯᏳ ᏍᏊ.

ᎥᏍᎩᎾ ᎬᏩᎵᏍᏓᏴᏗ ᎠᎴ ᎬᏩᏢᏅᏗ.

Ꮭ ᎥᏍᎩᎾ ᎤᏣᎴᏍᏗ ᏱᏓᎦᏟᏌᏂ.

ᎥᏍᎩᎾ ᏙᎯᏳ ᎦᎾᎵ.

Ꮭ ᎤᏍᏗ ᎠᎩᎦᎨ ᏥᏔᎦ ᎦᎾᎵ ᏱᎩ.

ᏍᏗ ᎠᎩᎦᎨ ᏥᏔᎦ ᎣᏍᏓ.

ᎯᎪᏩᏔ, ᎠᎭᏂ ᎦᎾᎵ ᏪᏌ.

ᎯᎪᏩᏔ, ᎠᎭᏂ ᎦᎾᎵ ᎧᏂᏈᏌ.

ᎯᎪᏩᏔ, ᎠᎭᏂ ᎦᎾᎵ ᏏᏆ.

ᎥᏍᎩᎾ ᏙᎯᏳ ᎠᏂᎾᎵ ᎠᎴ Ꮭ ᎤᎩᏔ ᏳᏂᏩᏛᎮ.

ᎥᏍᎩᎾ ᏙᎯᏳ ᎠᏂᎾᎵ ᎠᎴ Ꮭ ᎤᎩᏔ ᏳᏂᏫᏎ.

ᎥᏍᎩᎾ ᏙᎯᏳ ᎠᏂᎾᎵ ᎠᎴ Ꮭ ᎤᏣᎴᏍᏗ ᏳᏂᏟᏌᏁ.

Ꭳ, ᎠᏂᎾᎵ ᏧᎾᎵ.

ᎡᎵᏊ ᎤᏂᎩᏔ ᏯᏂᏩᏔ.

ᎡᎵᏊ ᏧᏫᏍᏗ ᏯᎾᎵᏍᏕᎳ.

ᎡᎵᏊ ᎤᏩᏟᏐᏗ ᏯᎾᎵᏍᏕᎳ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/020.jpg>

ᎠᎭᏂ ᏗᏍᏙᏍᎩᎢ.

ᎩᎶ ᎤᏣᎴᏍᏗ ᏗᏍᏙᏍᎩ ᎤᏫᏘᏗ.

ᎦᎪ ᎤᏣᎴᏍᏗ ᏗᏍᏙᏍᎩ ᏛᏫᏛᎯ?

Ꭷ ᏏᏆ, ᏘᏫᏛᎯ?

Ꭷ ᏪᏌ, ᏘᏫᏛᎯ?

Ꭷ ᎧᏂᏈᏌ, ᏘᏫᏛᎯ?

ᎦᎪ ᏛᏫᏛᎯ?

“Ꮭ ᏱᏥᏫᏗ,” ᎤᏛᏁ ᏏᏆ.

“Ꮭ ᏱᏥᏫᏗ,” ᎤᏛᏁ ᏪᏌ.

“Ꮭ ᏱᏥᏫᏗ,” ᎤᏛᏁ ᎧᏂᏈᏌ.

“ᎾᎯᏳ ᏓᏥᏫᏛᎯ,” ᎤᏛᏁ ᏥᏔᎦ.

ᎠᎴ ᏄᏛᏁᎴ.

ᎦᏙᎲ ᎤᏣᎴᏍᏗ ᏗᏍᏙᏍᎩᎢ ᎠᏎ ᎤᏫᏘᏗ?

ᎦᏙᎲ ᏥᏔᎦ ᎠᏎ ᎤᏫᏘᏗ?

ᎦᎾᎵ ᏏᏆ ᎤᏫᏘᏗ.

ᎦᎾᎵ ᏪᏌ ᎤᏫᏘᏗ.

ᎦᎾᎵ ᎧᏂᏈᏌ ᎤᏫᏘᏗ.

ᎦᏙᎲ Ꮭ ᏏᎦ ᏯᏫᏗ?

Ꮎ ᏏᏆ ᏙᎯᏳ ᎦᎾᎵ.

ᎦᏙᎲ Ꮭ ᏪᏌ ᏯᏫᏗ?

Ꮎ ᏪᏌ ᏙᎯᏳ ᎦᎾᎵ.

ᎦᏙᎲ Ꮭ ᎦᎾᎵ ᎧᏂᏈᏌ ᏯᏫᏗ?

Ꮎ ᎧᏂᏈᏌ ᏙᎯᏳ ᎦᎾᎵ.

ᎤᏍᏗ ᎠᎩᎦᎨ ᏥᏔᎦ ᏛᏫᏛᎯ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/021.jpg>

ᎦᏙ ᏗᏍᏙᏍᎩ ᏛᏛᏁᎴᎵ ᎤᏣᎴᏍᏗ?

ᏗᏍᏙᏍᎩ ᎤᏣᎴᏍᏗ ᏛᏍᏙᎢ. ᎢᏌ ᎨᏎᏍᏗ.

ᎢᏌ ᎣᏍᏓ ᎨᏎᏍᏗ.

ᎣᏍᏓ ᎤᏣᎴᏍᏗ ᎢᏌ ᎨᏎᏍᏗ.

ᎦᏙ ᎣᏍᏓ ᎨᏎᏍᏗ?

ᎣᏍᏓ ᎠᎩᏍᏗ ᎨᏎᏍᏗ.

ᎤᏍᏗ ᎠᎩᎦᎨ ᏥᏔᎦ ᎤᏣᎴᏍᏗ ᎤᎩᏔ ᎤᏩᏛᎮ.

ᎤᏫᏎ.

ᎤᏣᎴᏍᏗ ᎤᏩᏟᏌᏁ.

ᏗᏍᏙᏍᎩᎢ ᎤᏫᏛᎮ.

ᏗᏍᏙᏍᎩ ᏛᏍᏙᎢ ᎠᎴ ᏛᏍᏙᎢ ᎠᎴ ᏛᏍᏙᎢ.

ᏗᏍᏙᏍᎩ ᎤᏣᎴᏍᏗ ᏛᏍᏙᎢ.

ᏛᏍᏙᎢ ᎠᎴ ᎢᏌ ᎨᏎᏍᏗ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/022.jpg>

ᎦᎪ ᎦᎾᎵ ᎨᎮ ᎠᎴ Ꮭ ᎤᎩᏔ ᏳᏩᏛᎮ?

Ꮎ ᏏᏆ ᏙᎯᏳ ᎦᎾᎵ ᎨᎮ ᎠᎴ Ꮭ ᎤᎩᏔ ᏳᏩᏛᎮ.

ᎦᎪ ᎦᎾᎵ ᎨᎮ ᎠᎴ Ꮭ ᎤᎩᏔ ᏳᏫᏎ?

Ꮎ ᏪᏌ ᏙᎯᏳ ᎦᎾᎵ ᎨᎮ ᎠᎴ Ꮭ ᎤᎩᏔ ᏳᏫᏎ.

ᎦᎪ ᎦᎾᎵ ᎨᎮ ᎠᎴ Ꮭ ᎤᏣᎴᏍᏗ ᏳᏩᏟᏌᏁ?

Ꮎ ᎧᏂᏈᏌ ᏙᎯᏳ ᎦᎾᎵ ᎨᎮ ᎠᎴ Ꮭ ᎤᏣᎴᏍᏗ ᏳᏩᏟᏌᏁ.

Ꭳ, ᏙᎯᏳ ᎯᎾᎵ, ᎯᏏᏆ!

Ꭳ, ᏙᎯᏳ ᎯᎾᎵ, ᎯᏪᏌ!

Ꭳ, ᏙᎯᏳ ᎯᎾᎵ, ᎯᎧᏂᏈᏌ!

ᏙᎯᏳᏍ ᎯᎾᎵ ᎢᏳᏍᏗ Ꮭ ᏱᏣᎵᏍᏕᎸᎮ, ᏏᏆ?

ᏙᎯᏳᏍ ᎯᎾᎵ ᎢᏳᏍᏗ Ꮭ ᏱᏣᎵᏍᏕᎸᎮ, ᏪᏌ?

ᏙᎯᏳᏍ ᎦᎾᎵ ᎢᏳᏍᏗ Ꮭ ᏱᏣᎵᏍᏕᎸᎮ, ᎧᏂᏈᏌ?

“ᎢᏌ ᎢᎩᎩᏍᏗ ᎦᎵᏍᏕᎵ,” ᎤᏛᏁ ᏏᏆ.

“ᎢᏌ ᎢᎩᎩᏍᏗ ᎦᎵᏍᏕᎵ,” ᎤᏛᏁ ᏪᏌ.

“ᎢᏌ ᎢᎩᎩᏍᏗ ᎦᎵᏍᏕᎵ,” ᎤᏛᏁ ᎧᏂᏈᏌ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/023.jpg>

ᎦᎪ ᎤᏤᎵ ᎯᎠ ᎤᏣᎴᏍᏗ?

“ᎠᏆᏤᎵ ᎤᏣᎴᏍᏗ,” ᎤᏛᏁ ᏏᏆ.

“ᎠᏆᏤᎵ ᎤᏣᎴᏍᏗ,” ᎤᏛᏁ ᏪᏌ.

“ᎠᏆᏤᎵ ᎤᏣᎴᏍᏗ,” ᎤᏛᏁ ᎩᎾᏈᏌ.

“ᎥᏝ ᎢᏣᏤᎵ ᎤᏣᎴᏍᏗ ᏱᎩ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᎠᏆᏤᎵ ᎤᏣᎴᏍᏗ.

ᎤᎩᏔ ᎠᎩᏩᏛᎲ.

ᎤᎩᏔ ᎠᎩᎯᏒ.

ᎤᏣᎴᏍᏗ ᎠᎩᏩᏟᏌᏅ.

ᏗᏍᏙᏍᎩᎢ ᎠᎩᏫᏛᎲ.

Ꮭ ᎤᎩᏔ ᏱᏥᏩᏛᎲ.

Ꮭ ᏱᏥᏫᏒ.

Ꮭ ᎤᏣᎴᏍᏗ ᏱᏥᏟᏌᏅ.

Ꮭ ᏗᏍᏙᏍᎩᎢ ᏱᏥᏫᏛᎲ.

ᎢᏥᎪᏩᏔ, ᎠᎭᏂ ᎤᏣᎴᏍᏗ.

ᎤᎵᏔᏅᎢ ᎢᏌ ᏕᎦᎵᏗ.

ᎢᏌ ᎣᏍᏓ.

ᎣᏍᏓ ᎠᎩᏍᏗ.

ᎥᏍᎩᎾ ᏙᎯᏳ ᎣᏍᏓ ᎠᏎᏃ Ꮭ ᏱᏣᎭ, ᎯᎾᎵ ᎯᏏᏆ.

ᎥᏍᎩᎾ ᏙᎯᏳ ᎣᏍᏓ ᎠᏎᏃ Ꮭ ᏱᏣᎭ, ᎯᎾᎵ ᎯᏪᏌ.

ᎥᏍᎩᎾ ᏙᎯᏳ ᎣᏍᏓ ᎠᏎᏃ Ꮭ ᏱᏣᎭ, ᎯᎾᎵ ᎯᎧᏂᏈᏌ.

ᎠᎭᏂ ᎤᏣᎴᏍᏗ.

ᏗᏍᏙᏍᎩ ᎤᏍᏙᎡ. ᎢᏌ ᎨᎮ.

ᎤᎵᏔᏅᎢ ᎢᏌ ᏕᎦᎵᏗ.

ᎢᏌ ᎣᏍᏓ.

ᎤᏣᎴᏍᏗ ᎢᏌ ᎣᏍᏓ.

ᎣᏍᏓ ᎠᎩᏍᏗ.

ᎦᎪ ᏛᎩᏎᏏ?

ᎾᏍ ᎦᎾᎵ ᏏᏆ ᏛᎩᏎᏏ?

ᎾᏍ ᎦᎾᎵ ᏪᏌ ᏛᎩᏎᏏ?

ᎾᏍ ᎦᎾᎵ ᎧᏂᏈᏌ ᏛᎩᏎᏏ?

“ᏘᎩᏎᏏ, ᏏᏆ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏘᎩᏎᏏ, ᏪᏌ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏘᎩᏎᏏ, ᎧᏂᏈᏌ?” ᎤᏛᏁ ᎤᏍᏗ ᎠᎩᎠᎨ ᏥᏔᎦ.

“Ꮭ ᏱᏥᎩᏎᎦ,” ᎤᏛᏁ ᎾᎦᎵ ᎧᏂᏈᏌ.

“Ꮭ ᏱᏥᎩᏎᎦ,” ᎤᏛᏁ ᎦᎾᎵ ᏪᏌ.

“Ꮭ ᏱᏥᎩᏎᎦ,” ᎤᏛᏁ ᎦᎾᎵ ᏏᏆ.

“ᎾᎯᏳ ᏥᎩᏎᎦ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᎠᎩᎩᏎᎾ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/024.jpg>

ᎦᎪ ᏗᏍᏙᏍᎩᎢ ᎢᏌ ᏫᏛᎩᏎᏏ?

ᎦᎾᎵᏍ ᏏᏆ ᏫᏛᎩᏎᏏ?

ᎦᎾᎵᏍ ᏪᏌ ᏫᏛᎩᏎᏏ?

ᎦᎾᎵᏍ ᎧᏂᏈᏌ ᏫᏛᎩᏎᏏ?

“ᏫᎩᏎᎾ, ᏏᏆ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏫᎩᏎᎾ, ᏪᏌ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏫᎩᏎᎾ, ᎧᏂᏈᏌ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᎥᏝ ᏱᎨᎦ,” ᎤᏛᏁ Ꮎ ᎦᎾᎵ ᎧᏂᏈᏌ.

“ᎥᏝ ᏱᎨᎦ,” ᎤᏛᏁ Ꮎ ᎦᎾᎵ ᏪᏌ.

“ᎥᏝ ᏱᎨᎦ,” ᎤᏛᏁ Ꮎ ᎦᎾᎵ ᏏᏆ.

“ᎾᎯᏳ ᏥᎩᏎᎦ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᏄᏛᏁᎴ.

ᎡᎵᏊ ᏏᏆ ᎤᎩᏔ ᏳᏩᏛᎮ.

ᎡᎵᏊ ᏪᏌ ᏳᏫᏎ.

ᎡᎵᏊ ᎧᏂᏈᏌ ᎤᏣᎴᏍᏗ ᏳᏩᏟᏌᏁ.

ᎠᏎᏃ Ꮭ ᏏᏆ ᏳᏩᏛᎮ.

Ꮭ ᏪᏌ ᏳᏫᏎ.

Ꮭ ᎧᏂᏈᏌ ᎤᏣᎴᏍᏗ ᏳᏩᏟᏌᏁ.

Ꮭ ᏳᏂᏫᏛᎮ ᏗᏍᏙᏍᎩᎢ.

Ꮭ ᏳᏂᎩᏎᎾ ᏗᏍᏙᏍᎩᎢ.

ᎥᏍᎩᎾ ᏙᎯᏳ ᎠᏂᎾᎵ ᎨᏎ.

ᎤᏍᏗ ᎠᎩᎦᎨ ᏥᏔᎦ ᎤᎩᏔ ᎤᏩᏛᎮ.

ᎤᏍᏗ ᎠᎩᎦᎨ ᏥᏔᎦ ᎤᏫᏎ.

ᎤᎩᏔ ᎤᏩᏛᎮ.

ᎠᏎ ᎤᏫᏍᏗ ᎨᏎ.

ᎤᏣᎴᏍᏗ ᎠᏎ ᎤᏩᏟᏐᏗ ᎨᏎ.

ᏗᏍᏙᏍᎩᎢ ᎠᏎ ᎤᏫᏘᏗ ᎨᏎ.

ᏗᏍᏙᏍᎩᎢ ᎠᏎ ᎤᎩᏒᏍᏗ ᎨᏎ.

ᎦᎪ ᎤᏤᎵ ᎢᏌ, ᏪᏌ?

ᎦᎪ ᎤᏤᎵ ᎢᏌ, ᎧᏂᏈᏌ?

ᎦᎪ ᎤᏤᎵ ᎢᏌ, ᏏᏆ?

ᎥᏝ ᏣᏤᎵ ᎢᏌ ᏱᎩ, ᏪᏌ.

ᎥᏝ ᏣᏤᎵ ᎢᏌ ᏱᎩ, ᎧᏂᏈᏌ.

ᎥᏝ ᏣᏤᎵ ᎢᏌ ᏱᎩ, ᎧᏂᏈᏌ.

“ᎠᏆᏤᎵ ᎢᏌ,” ᎤᏛᏁ ᏥᏔᎦ.

“ᎠᏆᏤᎵ ᎤᎩᏔ ᎨᏎ,” ᎤᏛᏁ ᏥᏔᎦ.

“ᎠᎩᏫᏒ.

ᎠᏆᏤᎵ ᎤᏣᎴᏍᏗ ᎦᎪᏗ ᎨᏒ.

ᎠᏆᏤᎵ ᎤᏣᎴᏍᏗ ᎨᏒ.

ᎠᏆᏟᏌᏅ.

ᏗᏍᏙᏍᎩᎢ ᏩᎩᏫᏛᎲ.

ᎠᎴ ᏃᏊ ᎠᏆᏤᎵ ᎢᏌ.”

ᏂᎦᏓᏍ ᏏᏆ ᎠᏂᎾᎵ?

Ꭳ, ᎥᏝ, Ꮭ ᏂᎦᏓ ᏏᏆ ᎠᏂᎾᎵ ᏱᎩ.

ᎢᎦᏓ ᏏᏆ ᎠᏂᎾᎵ.

ᎯᎠ ᏏᏆ ᎦᎾᎵ.

ᎥᏍᎩᎾ ᎯᎪᏩᏔ!

Ꮎ ᎦᎾᎵ ᏏᏆ!

ᏂᎦᏓᏍ ᏪᏌ ᎠᏂᎾᎵ?

Ꭳ, ᎥᏝ, Ꮭ ᏂᎦᏓ ᏪᏌ ᎠᏂᎾᎵ ᏱᎩ.

ᎯᎠ ᏪᏌ ᎦᎾᎵ.

ᎥᏍᎩᎾ ᎯᎪᏩᏔ!

ᎦᎾᎵᏧ ᏪᏌ?

ᏂᎦᏓᏍ ᎧᏂᏈᏌ ᎠᏂᎾᎵ?

Ꭳ, ᎥᏝ, Ꮭ ᏂᎦᏓ ᎧᏂᏈᏌ ᎠᏂᎾᎵ ᏱᎩ.

ᎯᎠ ᎧᏂᏈᏌ ᎦᎾᎵ.

ᎠᏎᏃ, Ꮒ, ᎠᎭᏂ ᎤᏍᏗ ᏥᏔᎦ.

ᎤᏍᏗ ᎠᎩᎦᎨ ᏥᏔᎦ!

ᎥᏝᏧ ᎥᏍᎩᎾ ᎦᎾᎵ ᏱᎩ?

ᎦᏙ ᎤᏍᏗ? ᎤᏍᏗᏍ ᎠᎩᎦᎨ ᏥᏔᎦ ᎦᎾᎵ?

Ꭳ, Ꮭ, ᎥᏝ! Ꮭ ᎥᏍᎩᎾ ᎦᎾᎵ ᏱᎩ!

ᎤᎩᏔ ᎤᏩᏛᎮ.

ᎤᎯᏎ.

ᎤᏣᎴᏍᏗ ᎤᏩᏟᏌᏁ.

ᏗᏍᏙᏍᎩᎢ ᎤᏫᏛᎮ.

ᏗᏍᏙᏍᎩᎢ ᎤᎩᏎᎾ.

ᎦᎪ ᎤᏤᎵ ᎢᏌ ᎾᎯᏳ?

ᎥᏝ ᏏᏆ ᎤᏤᎵ ᎢᏌ ᏱᎩ.

ᎥᏝ ᏪᏌ ᎤᏤᎵ ᎢᏌ ᏱᎩ.

ᎥᏝ ᎧᏂᏈᏌ ᎤᏤᎵ ᎢᏌ ᏱᎩ.

ᎤᏍᏗ ᎠᎩᎦᎨ ᏥᏔᎦ ᎤᏤᎵ ᎢᏌ.

“Ꭷ ᏏᏆ, ᎦᎪ ᎢᏌ ᏛᎩᏎᏏ?

ᎦᎪ ᏗᏍᏙᏍᎩᎢ ᏛᎩᏎᏏ?

Ꭷ ᏪᏌ, ᎢᏌᏍ ᏘᎩᏎᏏ?

ᏗᏍᏙᏍᎩᎢᏍ ᏘᎩᏎᏏ?”

“ᎥᏝ, ᏙᎯᏳ ᏥᎾᎵ.”

“Ꭷ ᎧᏂᏊᏌ, ᏗᏍᏙᏍᎩᎢ ᎢᏌᏍ ᏘᎩᏎᏏ?”

“ᏗᏍᏙᏍᎩᎢᏍ ᏕᎦᎵᏗ ᏘᎩᏎᏏ?

ᏕᎦᎵᏍᏗᏍ ᏘᎩᏎᏏ?”

“ᎥᏝ ᏱᏂᎦᏛᏁ,” ᎤᏛᏁ ᎧᏂᏈᏌ.

“ᎠᎴ ᎥᏝ ᏱᏂᎦᏛᏁ,” ᎤᏛᏁ ᏏᏆ.

“ᎠᎴ ᎥᏝ ᏱᏂᎦᏛᏁ,” ᎤᏛᏁ ᏪᏌ.

“ᏙᎯᏳ ᏥᎾᎵ,” ᎤᏛᏁ ᎧᏂᏈᏌ.

“ᏙᎯᏳ ᏥᎾᎵ,” ᎤᏛᏁ ᏪᏌ.

“ᏙᎯᏳ ᏥᎾᎵ,” ᎤᏛᏁ ᏏᏆ.

ᏙᎯᏳ ᎠᏂᎾᎵ ᎠᎴ ᎥᏝ ᏗᏍᏙᏍᎩᎢ ᏱᏛᏁᏅᏏ!

ᏙᎯᏳ ᎠᏂᎾᎵ ᎠᎴ ᎥᏝ ᏕᎦᎵᏍᏗ ᏱᏛᏂᎩᏎᏏ!

ᏙᎯᏳ ᎠᏂᎾᎵ ᎠᎴ ᎥᏝ ᎢᏌ ᏱᏛᏂᎩᏎᏏ!

ᏙᎯᏳ ᎠᏂᎾᎵ ᎠᎴ ᏗᏍᏙᏍᎩᎢ ᎥᏝ ᏱᏛᏂᎩᏎᏏ!

“Ꭳ!” ᎤᏛᏁ ᎤᏍᏗ ᏥᏔᎦ.

“ᎦᎪ ᎡᎦ?

ᎦᎪ ᎢᏌ ᎠᎩᏎᎦ?”

“ᎥᏝ ᏱᏂᎦᏛᏁ,” ᎤᏛᏁ ᎧᏂᏈᏌ.

“ᎥᏝ ᏱᏂᎦᏛᏁ,” ᎤᏛᏁ ᏪᏌ.

“ᎥᏝ ᏱᏂᎦᏛᏁ,” ᎤᏛᏁ ᏏᏆ.

“ᎾᎯᏳ ᏂᎦᏛᏁ,” ᎤᏛᏁ ᎤᏍᏗ ᎠᎩᎦᎨ ᏥᏔᎠ.

ᎠᎴ ᏄᏛᏁᎴ.

Ꮒ, ᎠᎭᏂ ᎢᏌ.

ᎦᎵᏙᏗ.

ᎤᏍᏗ ᏥᏔᎦ ᎤᎩᏎᎾ.

ᏗᏍᏙᏍᎩᎢ ᎤᎩᏎᎾ.

Ꮭ ᎦᎾᎵ ᏪᏌ ᏳᎩᏎᎾ.

ᏍᎩᏅᏳᏍᏗ ᎤᏍᏗ ᏥᏔᎦ ᎤᎩᏎᎾ.

Ꮭ ᎦᎾᎵ ᎧᏂᏈᏌ ᏳᏫᏛᎮᎾ.

ᏍᎩᏅᏳᏍᏗ ᎤᏍᏗ ᏥᏔᎦ ᎤᎩᏎᎾ.

Ꮭ ᎦᎾᎵ ᏏᏆ ᏳᏫᏛᎮᎾ.

ᏍᎩᏅᏳᏍᏗ ᎤᏍᏗ ᏥᏔᎦ ᎤᎩᏎᎾ.

Ꮒ, ᎥᏍᎩᎾ ᎠᎭᏂ.

ᏕᎦᎵᏗᎯ.

ᎯᎠ ᏕᎦᎵᏗ.

ᏕᎦᎵᏗᎯ ᎢᏌ.

ᎢᏌᏍ ᏕᎦᎵᏗᎯ?

ᏪᏌᏍ ᎡᏆ ᏕᎦᎵᏗ ᏓᎦᎾᏏᏅᏏ?

ᎧᏂᏈᏌᏍ ᎡᏆ ᏕᎦᎵᏗ ᏓᎦᎾᏏᏅᏏ?

ᏏᏆᏍ ᎡᏆ ᏕᎦᎵᏗ ᏓᎦᎾᏏᏅᏏ?

ᎥᏝ, ᏥᏔᎦ ᎡᏆ ᏕᎦᎵᏗ ᏓᎦᎾᏏᏅᏏ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/025.jpg>

ᎢᏌᏍ ᏕᎦᎵᏗᎯ?

Ꭳ, ᎥᎥ, ᎢᏌ ᏕᎦᎵᏗᎯ.

ᎩᎶᏍ ᏕᎦᎵᏗ ᏛᏍᏚᎢᏏ?

Ꮒ, ᏏᏆ ᏕᎦᎵᏗ ᎠᎪᏩᏔ.

ᎢᏌ ᏕᎦᎵᏗᎯ.

ᏏᏆᏍ ᏙᎯᏳ ᎦᎾᎵ ᏱᎩ ᎢᏳᏍᏗ ᎥᏝ ᏏᏆ ᏱᏛᏍᏚᎢᏏ?

ᎦᎪ ᏛᏍᏚᎢᏏ?

“ᎥᏝ ᏱᏂᎦᏛᏁ,” ᎤᏛᏁ ᏏᏆ.

“ᎥᏝ ᏱᏂᎦᏛᏁ,” ᎤᏛᏁ ᏪᏌ.

“ᎥᏝ ᏱᏂᎦᏛᏁ,” ᎤᏛᏁ ᎧᏂᏈᏌ.

“ᎾᎯᏳ ᏓᏂᎦᏛᏁᎵ,” ᎤᏛᏁ ᏥᏔᎦ.

ᎠᎴ ᏄᏛᏁᎴ.

Ꭷ ᏏᏆ, Ꮭ ᎢᏌ ᏱᏓᏣᎯ.

Ꭷ ᏪᏌ, Ꮭ ᎢᏌ ᏱᏓᏣᎯ.

Ꭷ ᎧᏂᏈᏌ, Ꮭ ᎢᏌ ᏱᏓᏣᎯ.

ᏙᎯᏳ ᎢᏥᎾᎵ ᎢᏳᏍᏗ.

ᎤᏍᏗ ᎠᎩᎦᎨ ᏥᏔᎦ ᏕᎦᎵᏗ ᏛᏍᏚᎢᏏ.

ᎥᏍᎩᎾ ᎢᏌ ᏓᏣᎯ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/026.jpg>

ᎦᎪ ᏕᎦᎵᏍᏗ ᏛᏍᏚᎢᏏ?

ᏏᏆᏍ ᏛᏍᏚᎢᏏ?

ᏪᏌᏍ ᏛᏍᏚᎢᏏ?

ᎧᏂᏈᏌᏍ ᏛᏍᏚᎢᏏ?

Ꮭ ᏏᏆ ᏱᏛᏍᏚᎢᏏ.

ᎥᏍᎩᎾ ᏙᎯᏳ ᎦᎾᎵ.

Ꮭ ᏪᏌ ᏱᏛᏍᏚᎢᏏ.

ᎥᏍᎩᎾ ᏙᎯᏳ ᎦᎾᎵ.

Ꮭ ᎧᏂᏈᏌ ᏱᏛᏍᏚᎢᏏ.

ᎥᏍᎩᎾ ᏙᎯᏳ ᎦᎾᎵ ᏍᏊ.

ᏏᏆᏍ ᏗᏍᏙᏍᎩᎢ ᏭᏪᏅᏎ?

ᏕᎦᎵᏗᏍ ᎤᎩᏎᎾ?

Ꭳ, Ꮭ, ᎥᏍᎩᎾ ᏙᎯᏳ ᎦᎾᎵ.

Ꮭ ᏳᏪᏅᏎ ᎤᏑᏰᏎ.

ᎦᎪ ᏗᏍᏙᏍᎩᎢ ᏭᏪᏅᏎ?

Ꮭ ᏪᏌ ᏳᏪᏅᏎ ᎤᏑᏰᏎ.

Ꮭ ᎧᏂᏈᏌ ᏳᏪᏅᏎ ᎤᏑᏰᏎ.

Ꮭ ᏏᏆ ᏳᏪᏅᏎ ᎤᏑᏰᏎ.

ᏙᎯᏳ ᎠᏂᎾᎵ ᎢᏳᏍᏗ Ꮭ ᏱᏭᏁᏅᏎ.

ᎤᏍᏗ ᎠᎩᎦᎨ ᏥᏔᎦ ᏗᏍᎪᏍᎩᎢ ᏭᏪᏅᏎ.

Ꮭ ᏥᏔᎦ ᎦᎾᎵ ᎨᏎ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/027.jpg>

ᎦᏙ ᏛᏛᏁᎵ ᏃᏊ?

ᎦᏙ ᎢᏌ ᏛᏛᏁᎴᎵ?

ᎦᏚᎲᏍᎨᏍᏗ.

ᎣᏍᏓ ᎦᏚ ᎦᏚᎲᏍᎨᏍᏗ.

ᏏᏆᏍ ᎣᏍᏓ ᎦᏚ ᎬᏩᏩᏘᏗ?

Ꭳ, ᎥᎥ, ᎬᏩᏩᏘᏗ.

ᎠᏎᏃ, ᎥᏍᎩᎾ ᏙᎯᏳ ᎦᎾᎵ.

ᏪᏌᏍ ᎣᏍᏓ ᎦᏚ ᎬᏩᏩᏘᏗ?

Ꭳ, ᎥᎥ, ᎬᏩᏩᏘᏗ.

ᎠᏎᏃ, ᎥᏍᎩᎾ ᏙᎯᏳ ᎦᎾᎵ.

ᎧᏂᏈᏌᏍ ᎣᏍᏓ ᎦᏚ ᎬᏩᏩᏘᏗ?

Ꭳ, ᎥᎥ, ᎬᏩᏩᏘᏗ.

ᎠᏎᏃ, ᎥᏍᎩᎾ ᏙᎯᏳ ᎦᎾᎵ.

ᎦᎪ ᎦᏚᎲᏍᎨᏍᏗ?

“ᎥᏝ ᏱᏂᎦᏛᏁ,” ᎤᏛᏁ ᏏᏆ.

“ᎥᏝ ᏱᏂᎦᏛᏁ,” ᎤᏛᏁ ᏪᏌ.

“ᎥᏝ ᏱᏂᎦᏛᏁ,” ᎤᏛᏁ ᎧᏂᏈᏌ.

“ᎾᎯᏳ ᏂᎦᏛᏁ,” ᎤᏛᏁ ᏥᏔᎦ.

ᎠᎴ ᏄᏛᏁᎴ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/028.jpg>

“ᎦᏚ ᎢᎩᎲᎢ”, ᎤᏛᏁ ᏏᏆ.

“ᎥᎥ,” ᎤᏛᏁ ᏪᏌ.

“ᎦᏚ ᎢᎩᎲᎢ.”

“Ꭳ, ᎥᎥ, Ꭵ,” ᎤᏛᏁ ᎧᏂᏈᏌ.

“ᎦᏚ ᎢᎩᎲᎢ.”

“ᏥᏔᎦ ᎣᏍᏓ ᎦᏚ ᎬᏩᏩᏘᏗ,” ᎤᏛᏁ ᏏᏆ.

“ᏥᏔᎦ ᎣᏍᏓ ᎦᏚ ᎬᏩᏩᏘᏗ,” ᎤᏛᏁ ᏪᏌ.

“ᏥᏔᎦ ᎣᏍᏓ ᎦᏚ ᎬᏩᏩᏘᏗ,” ᎤᏛᏁ ᎧᏂᏈᏌ.

“ᎦᎪ ᎠᎵᏍᏕᎵ?” ᎤᏛᏁ ᏥᏔᎦ.

“ᎭᎵᏍᏕᎵᏍ, ᏪᏌ?

ᎭᎵᏍᏕᎵᏍ, ᎧᏂᏈᏌ?

ᎭᎵᏍᏕᎵᏍ, ᏏᏆ?”

“Ꮭ ᏱᎦᎵᏍᏕᎵ,” ᎤᏛᏁ ᏪᏌ.

“Ꮭ ᏱᎦᎵᏍᏕᎵ,” ᎤᏛᏁ ᎧᏂᏈᏌ.

“Ꮭ ᏱᎦᎵᏍᏕᎵ,” ᎤᏛᏁ ᏏᏆ.

“ᎾᎯᏳ ᎠᏋᏌ ᏥᏚᎲᏍᎦ,” ᎤᏛᏁ ᏥᏔᎦ.

ᎠᎴ ᎤᏩᏌ ᎤᏩᏚᏁ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/029.jpg>

Ꮒ, ᎦᏚ ᎤᏩᏚᏁ.

ᎦᏚ ᎦᏍᎩᎸᎢ.

ᎤᏍᏗᏍ ᏥᏔᎦ ᏛᎩ?

ᏏᏆ ᏄᎩᏒᎾ ᏱᎩ.

ᎠᎴ ᏪᏌ ᏄᎩᏒᎾ ᏱᎩ.

ᎠᎴ ᎧᏂᏈᏌ ᏄᎩᏒᎾ ᏱᎩ.

ᎡᎵᏊ ᏯᏂᎩᏑᎦ.

ᎥᏍᎩᎾ ᏙᎯᏳ ᎠᏂᎾᎵ ᎢᏳᏍᏗ Ꮭ ᏳᏂᏩᏚᏁ.

ᎤᏂᎩᏍᏗ Ꮭ ᎥᏍᎩᎾ ᎠᏂᎾᎵ ᏱᎩ.

Ꭳ, ᎦᏚ ᏙᎯᏳ ᎣᏍᏓ ᎦᎾᏄᎪᎦ!

ᎥᎥ, ᎣᏍᏓ ᎦᎾᏄᎪᎦ.

ᎡᎵᏊᏍ ᏏᏆ ᏯᎦ?

Ꭳ, ᎥᎥ, ᎬᏩᎩᏍᏗ ᏱᎩ.

ᎡᎵᏊ ᏪᏌ ᏯᎦ ᏍᏊ, ᎬᏩᎩᏍᏗ ᏱᎩ. 

ᎡᎵᏊ ᎧᏂᏈᏌ ᏯᎦ ᏍᏊ, ᎬᏩᎩᏍᏗ ᏱᎩ.

ᏏᏆᏍ ᎦᏍᎩᎸᎢ ᎬᏩᎩᏍᏗ?

Ꭳ, ᎥᎥ, ᏏᏆ ᎬᏩᎩᏍᏗ.

ᏪᏌᏍ ᎦᏍᎩᎸᎢ ᎬᏩᎩᏍᏗ?

ᎥᎥ, ᎦᏍᎩᎸᎢ ᎬᏩᎩᏍᏗ.

ᎧᏂᏈᏌᏍ ᎦᏍᎩᎸᎢ ᎬᏩᎩᏍᏗ?

ᎥᎥ, ᎦᏍᎩᎸᎢ ᎬᏩᎩᏍᏗ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/030.jpg>

ᎯᎦᏖᎾᎦ! ᎯᎦᏖᎾᎦ, ᎤᏍᏗ ᎠᎩᎦᎨ ᏥᏔᎦ!

ᏪᏌ ᏓᏰᏅᏏ ᎦᏍᎩᎸᎢ.

ᎦᏚ ᏓᎦᏃᏍᎩᏏ.

ᏏᏆ ᎯᎪᏩᏔ.

ᏓᏰᏅᏏᏍ ᎦᏍᎩᎸᎢ?

ᎥᏝ, Ꮭ ᎦᏍᎩᎸᎢ ᎬᏩᏪᏅᏍᏗ ᏱᎩ.

ᎠᏎᏃ, ᏪᏌ ᎬᏩᏪᏅᏍᏗ ᎦᏍᎩᎸᎢ.

ᎠᎴ ᎧᏂᏈᏌ ᎬᏩᏪᏅᏍᏗ ᎦᏍᎩᎸᎢ.

ᏏᏆ ᎬᏩᏃᏍᎩᏍᏗ.

ᏪᏌ ᎬᏩᏃᏍᎩᏍᏗ.

ᎧᏂᏈᏌ ᎬᏩᏃᏍᎩᏍᏗ.

ᎦᏚ ᏛᏂᏃᏍᎩᏏ.

Ꮒ! ᎦᎯᎦᏙᏍᏓ, ᏣᏍᏗ ᎯᎩᎦᎨ ᎯᏥᏔᎦ!

Ꮒ! Ꮒ!

ᏛᏁᏅᏏ ᎦᏍᎩᎸᎢ.

ᎦᏚ ᏛᏂᏃᏍᎩᏏ.

ᎦᎯᏯᎦᏙᏍᏓ! ᎦᎯᏯᎦᏙᏍᏓ!

ᏣᏍᏗ ᎯᎩᎦᎨ ᎯᏥᏔᎦ, ᎦᎯᏯᎦᏙᏍᏓ!




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/031.jpg>

ᎤᏍᏗ ᎠᎩᎦᎨ ᏥᏔᎦ ᎦᎾᎵ ᏏᏆ ᎤᎦᏙᏍᏔᏁ.

ᎦᎾᎵ ᏪᏌ ᎤᎦᏙᏍᏔᏁ.

ᎦᎾᎵ ᎧᏂᏈᏌ ᎤᎦᏙᏍᏔᏁ.

“Ꮒ, ᎦᏚ ᎠᎩᎭ, ᏏᏆ,” ᎤᏛᏁ.

“Ꮒ, ᎦᏚ ᎠᎩᎭ, ᏪᏌ,” ᎤᏛᏁ.

“Ꮒ, ᎦᏚ ᎠᎩᎭ, ᎧᏂᏈᏌ,” ᎤᏛᏁ.

“ᎥᎥ, ᎰᏍᏓ ᏣᏍᏗ ᎯᏥᏔᎦ,” ᎤᏛᏁ ᏏᏆ.

“ᎥᎥ, ᎰᏍᏓ ᏣᏍᏗ ᎯᏥᏔᎦ,” ᎤᏛᏁ ᏪᏌ.

“ᎥᎥ, ᎰᏍᏓ ᏣᏍᏗ ᎯᏥᏔᎦ,” ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

“ᎦᎪ ᎤᎩᏔ ᎤᏩᏛᎮ?”, ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏣᏩᏛᎲ,” ᎤᏛᏁ ᏏᏆ.

“ᏣᏩᏛᎲ,” ᎤᏛᏁ ᏪᏌ.

“ᏣᏩᏛᎲ,” ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.




<Graphics file: /home/muksihs/Documents/ᏣᎳᎩ/Lessons/Action-Imitation-and-Fun-Series/02-The-Little-Red-Hen/src.jpg/032.jpg>

“ᎦᎪ ᎤᎩᏔ ᎤᏫᏎ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏣᏫᏒ,” ᎤᏛᏁ ᏏᏆ.

“ᏣᏫᏒ,” ᎤᏛᏁ ᏪᏌ.

“ᏣᏫᏒ,” ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

“ᎦᎪ ᎤᏣᎴᏍᏗ ᎤᏩᏟᏌᏁ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏣᏩᏟᏌᏅ,” ᎤᏛᏁ ᏏᏆ.

“ᏣᏩᏟᏌᏅ,” ᎤᏛᏁ ᏪᏌ.

“ᏣᏩᏟᏌᏅ,” ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

“ᎦᎪ ᎤᏣᎴᏍᏗ ᏗᏍᏙᏍᎩ ᎤᏫᏛᎮ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏣᏫᏛᎲ,” ᎤᏛᏁ ᏏᏆ.

“ᏣᏫᏛᎲ,” ᎤᏛᏁ ᏪᏌ.

“ᏣᏫᏛᎲ,” ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

ᎣᏍᏓ ᎤᏍᏗ ᎠᎩᎦᎨ ᏥᏔᎦ.

“ᎦᎪ ᎤᏩᏚᏁ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏣᏩᏚᏅ,” ᎤᏛᏁ ᏏᏆ.

“ᏣᏩᏚᏅ,” ᎤᏛᏁ ᏪᏌ.

“ᏣᏩᏚᏅ,” ᎤᏛᏁ ᎧᏂᏈᏌ.

ᏥᏔᎦ ᎤᏩᏌ ᎤᏰᏘᏎᎴ.

“ᎤᏣᎴᏍᏗ ᎠᏆᏚᏅ ᎠᎴ ᏃᏊ ᎦᏚ ᎠᎩᎭ,” ᎤᏛᏁ ᎤᏍᏗ ᎠᎩᎠᎨ ᏥᏔᎦ.

“ᎥᎥ,” ᎤᏛᏁ ᏏᏆ.

“ᎥᎥ,” ᎤᏛᏁ ᏪᏌ.

“ᎥᎥ,” ᎤᏛᏁ ᎧᏂᏈᏌ.

“ᎦᎪ ᎠᎵᏍᏕᎵ ᎦᏚ ᎠᎩᎩᏍᏗ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᎦᎵᏍᏕᎵ,” ᎤᏛᏁ ᏏᏆ.

“ᎦᎵᏍᏕᎵ,” ᎤᏛᏁ ᏪᏌ.

“ᎦᎵᏍᏕᎵ,” ᎤᏛᏁ ᎧᏂᏈᏌ.

“Ꮭ ᏱᏂᏓᏣᏛᏁᎵ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“Ꮭ ᎦᏚ ᏱᏓᏥᎩ.

Ꮭ ᎤᎩᏔ ᏱᏥᏩᏛᎲ.

Ꮭ ᏱᏥᏫᏒ ᎢᏣᏑᏰᏒ.

Ꮭ ᎤᏣᎴᏍᏗ ᏱᏥᏩᏟᏌᏅ ᎢᏣᏑᏰᏒ.

Ꮭ ᏗᏍᏙᏍᎩᎢ ᏱᏥᏫᏛᎲ ᎢᏣᏑᏰᏒ.

Ꮭ ᏗᏍᏙᏍᎩᎢ ᏱᏥᎩᏎᎾ ᎢᏣᏑᏰᏒ.

Ꮭ ᏕᎦᎵᏗ ᏱᏥᏍᏚᎢᏒ ᎢᏣᏑᏰᏒ.

Ꮭ ᎦᏚ ᏱᏥᏩᏚᏅ ᎢᏣᏑᏰᏒ.

ᏃᏊ, Ꮭ ᏱᏓᏥᎩ.

ᎠᏋᏌ ᏓᏥᎨᎵ.

“Ꭳ, ᏪᎾ, ᎯᎾᎵ ᎯᏏᏆ!

ᏪᎾ!

Ꭳ, ᏪᎾ, ᎯᎾᎵ ᎯᏪᏌ!

ᏫᏍᏕᎾ!

Ꭳ, ᏪᎾ, ᎯᎾᎵ ᎯᎧᏂᏈᏌ!

ᏫᏤᎾ!

ᏫᏤᎾ! ᏫᏤᎾ! ᏫᏤᎾ!”

ᎠᎴ ᏫᏤᏅᏎ.




ᏂᎦᏓ ᎧᏃᎮᏗ

ᏌᏊ ᎢᏳᏩᎦᏘ ᎤᏍᏗ ᎠᎩᎦᎨ ᏥᏔᎦ ᎠᎩᏏ ᎡᎮ.

ᎠᏂᏦᎢ ᏧᎾᎵᎢ ᏧᏤᎵ ᎨᏎ.

ᏌᏊ ᎧᏂᏈᏌ ᎨᏎ.

ᏌᏊ ᏪᏌ ᎨᏎ.

ᏌᏊ ᏏᏆ ᎨᏎ.

ᏌᏊ ᎢᎦ ᎤᏍᏗ ᎠᎩᎦᎨ ᏥᏔᎦ ᎤᎩᏔ ᎤᏩᏛᎮ.

ᎤᏣᎴᏍᏗ ᎤᎩᏔ ᎨᏎ.

“Ꭳ, ᏗᏤᎾ, ᏗᏤᎾ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᏖᎾ, ᏏᏆ.

ᏖᎾ, ᏪᏌ.

ᏖᎾ, ᎧᏂᏈᏌ.”

“ᎪᎱᏍᏗ ᏥᏩᏔ ᎢᏥᎪᏩᏔ.

ᎦᎪ ᏛᎵᏍᏕᎸᎯ ᎠᎩᏫᏍᏗ?”

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᏏᏆ.

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᏪᏌ.

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᎧᏂᏈᏌ.

“ᎾᎯᏳ ᎠᏋᏌ ᏥᏫᏍᎦ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᎤᏍᏗ ᎠᎩᎦᎨ ᏥᏔᎦ ᎤᏣᎴᏍᏗ ᎤᎩᏔ ᎤᏫᏎ.

ᎤᏛᏎ ᎠᎴ ᎤᏛᏎ ᎠᎴ ᎤᏛᏎ.

ᎾᎯᏳ ᎤᏣᎴᏍᏗ ᎦᎪᏗ ᎨᏎ.

ᎤᏣᎴᏍᏗ ᎤᏂᎩᏔ ᎨᏎ.

“Ꭳ ᎤᏣᎴᏍᏗ ᎢᏥᎪᏩᏔ!” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᎦᎪ ᏛᎵᏍᏕᎸᎯ ᎠᎩᏩᏟᏐᏗ?”

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᏏᏆ.

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᏪᏌ.

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᎧᏂᏈᏌ.

“ᎾᎯᏳ ᎠᏋᏌ ᏥᏟᏏ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᎤᏍᏗ ᎠᎩᎦᎨ ᏥᏔᎦ ᎤᏣᎴᏍᏗ ᎤᏩᏟᏌᏁ.

ᏕᎦᎵᏗᎯ ᎤᎵᏔᏁ.

“ᎦᎪ ᏕᎦᎵᏗ ᏗᏍᏙᏍᎩᎢ ᏛᏫᏛᎯ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᏏᏆ.

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᏪᏌ.

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᎧᏂᏈᏌ.

“ᎾᎯᏳ ᎠᏋᏌ ᏥᏫᏗ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᎤᏫᏛᎮ.

ᏗᏍᏙᏍᎩ ᎤᏣᎴᏍᏗ ᎤᏍᏙᎡ.

ᎤᏍᏙᎡ ᎠᎴ ᎤᏍᏙᎡ ᎠᎴ ᎤᏍᏙᎡ.

ᎾᎯᏳ ᎢᏌ ᎨᏎ.

ᏕᎦᎵᏗᎯ ᏗᏍᏙᏍᎩ ᎢᏌ ᎤᎵᏔᏁ.

“ᎦᎪ ᎢᏌ ᎠᎩᏎᎦ?” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᏏᏆ.

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᏪᏌ.

“Ꮭ ᏱᏂᎦᏛᏁ,” ᎤᏛᏁ ᎦᎾᎵ ᎧᏂᏈᏌ.

“ᎾᎯᏳ ᎠᏋᏌ ᏥᎩᏎᎦ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᎤᏍᏗ ᎠᎩᎦᎨ ᏥᏔᎦ ᏗᏍᏙᏍᎩᎢ ᏭᏪᏅᏎ.

ᎢᏌ ᎤᎩᏎᎾ.

“ᏃᏊ, ᎦᏚ ᎢᏗᏩᏚᏅᎢ,” ᎤᏛᏁ.

“ᎦᎪ ᎦᏚ ᏣᏩᏘᏗ ᎠᎵᏍᏕᎵ?”

“Ꮭ ᏱᏂᎦᏛᏁ,” ᎤᏛᏁ ᏪᏌ.

“Ꮭ ᏱᏂᎦᏛᏁ,” ᎤᏛᏁ ᎧᏂᏈᏌ.

“Ꮭ ᏱᏂᎦᏛᏁ,” ᎤᏛᏁ ᏏᏆ.

“ᎾᎯᏳ ᎠᏋᏌ ᏥᏚᎲᏍᎦ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

ᎠᎴ ᏄᏛᏁᎴ.

ᏃᏊ ᎤᏍᏗ ᎠᎩᎦᎨ ᏥᏔᎦ ᎦᏚ ᎤᏩᏚᏁ ᎤᏣᎴᏍᏗ ᎢᏌ ᎤᏮᏔᏁ.

ᎦᏍᎩᎸᎢ ᎤᏝᎲᏍᎦ.

“Ꮒ, ᎠᏆᏤᎵ ᎦᏚ, ᏏᏆ!” ᎤᏛᏁ.

“Ꮒ, ᏪᏌ!

Ꮒ, ᎧᏂᏈᏌ!

ᎦᎪ ᎠᎵᏍᏕᎵ ᎠᎩᎩᏍᏗ?”

“ᎦᎵᏍᏕᎵ,” ᎤᏛᏁ ᏏᏆ.

“ᎦᎵᏍᏕᎵ,” ᎤᏛᏁ ᏪᏌ.

“ᎦᎵᏍᏕᎵ,” ᎤᏛᏁ ᎧᏂᏈᏌ.

“ᎥᏝ! Ꮭ ᏱᏣᎵᏍᏕᎵ,” ᎤᏛᏁ ᎤᏍᏗ ᎠᎩᎦᎨ ᏥᏔᎦ.

“ᎠᏋᏌ ᏥᎩ.”

ᎠᎴ ᏄᏛᏁᎴ.




Creative Commons

This work is licensed under the Creative Commons 
Attribution-Share Alike 3.0 United States License. To view a copy 
of this license, visit http://creativecommons.org/licenses/by-sa/3.0/us/
 or send a letter to Creative Commons, 171 Second Street, Suite 
300, San Francisco, California, 94105, USA.

  In Summary:[footnote:
The summary is not the license. It is simply a handy reference 
for understanding the license and as such, has no legal value.
]

You are free:

• to Share — to copy, distribute, and transmit the work.

• to Remix — to adapt the work.

Under the following conditions:

• Attribution — You must attribute the work in the manner 
  specified by the author or licensor (but not in any way that 
  suggests that they endorse you or your use of the work).

• Share Alike — If you alter, transform, or build upon this work, 
  you may distribute the resulting work only under the same or 
  similar license to this one.

With the understanding that:

• Waiver — Any of the above conditions can be waived if you get 
  permission from the copyright holder.

• Other Rights — In no way are any of the following rights 
  affected by the license:


  – Your fair dealing or fair use rights;

  – Apart from the remix rights granted under this license, the 
    author's moral rights;

  – Rights other persons may have either in the work itself or in 
    how the work is used, such as publicity or privacy rights.

• Notice — For any reuse or distribution, you must make clear to 
  others the license terms of this work. The best way to do this 
  is with a link to http://creativecommons.org/licenses/by-sa/3.0/us/
  .



