Ꮎ ᎠᏂᏦᎢ ᏲᎾ

1

ᏲᎾ ᎦᎯᎪᏩᏔ.
ᎬᏩᏁᏓᏍᏗᏍ ᏲᎾ?
ᏲᎾ ᎬᏩᏁᏓᏍᏗ.
Ꮒ, ᏲᎾ ᎡᏙᎭ.
ᏲᎾ ᎬᏩᏂᎪᏩᏛᏗ.

2

ᎢᎾᎨ ᎠᏁᎭ ᏲᎾ.
ᎢᎾᎨ ᎡᎭ ᏲᎾ.
ᎢᎾᎨ ᏲᎾ ᎯᎪᏩᏔ.
ᎢᎾᎨ ᏲᎾ ᎦᎯᎪᏩᏔ.
ᏲᎾᏍ ᎢᎾᎨ ᎤᏂᎸᏉᏙ?
ᎥᎥ, ᏲᎾ ᎢᎾᎨ ᎤᏂᎸᏉᏙ.
ᎦᏙᎲ ᏲᎾ ᎢᎾᎨ ᎤᏂᎸᏉᏙ?
ᏲᎾ ᎢᎾᎨ ᎤᏁᏓᏍᏗ ᎤᏂᎸᏉᏙ.

3

ᎦᏙᎲ ᏲᎾ ᎢᎾᎨ ᎠᏁᎰ?
ᏲᎾ ᎢᎾᎨ ᎠᏁᎰ ᎤᏂᎸᏉᏗ.
Ꮒ, ᎤᎾᏤᎵ ᎦᎵᏦᏕ ᎢᎾᎨᎢ.
ᎦᎵᏦᏕ ᏲᎾ ᎠᏁᎭ.

4

ᏌᏊ ᏲᎾ ᏥᎪᏩᏘ.
ᎠᏂᏔᎵ ᏲᎾ ᎦᏥᎪᏩᏘ.
ᎠᏂᏦᎢ ᏲᎾ ᎢᎾᎨ ᎦᏥᎪᏩᏘ.
ᏌᏊ ᏲᎾ ᎢᎾᎨ ᎡᏙᎭ.
ᎠᏂᏔᎵ ᏲᎾ ᎢᎾᎨ ᎠᏁᏙᎭ.
ᎠᏂᏦᎢ ᏲᎾ ᎢᎾᎨ ᎠᏁᏙᎭ.
ᏌᏊ ᏲᎾ ᎦᎵᏦᏕ ᎡᎭ.
ᎠᏂᏔᎵ ᏲᎾ ᎦᎵᏦᏕ ᎠᏁᎭ.
ᎠᏂᏦᎢ ᏲᎾ ᎦᎵᏦᏕ ᎠᏁᎭ.

5

ᏲᎾ ᎤᎿ ᎢᎾᎨᎢ.
ᏌᏊ ᏲᎾ ᎢᎾᎨ ᏥᎪᏩᏘ. ᎯᎠ ᏲᎾ ᎡᏆ ᎠᏨᏯ.
ᎠᏂᏔᎵ ᏲᎾ ᎢᎾᎨ ᎦᏥᎪᏩᏘ. ᏔᎵᏁ ᏲᎾ ᎤᏍᏗᎧ ᎠᎩᏏ.
ᎠᏂᏦᎢ ᏲᎾ ᎢᎾᎨ ᎦᏥᎪᏩᏘ. ᏦᎢᏁ ᏲᎾ ᏭᏍᏗᎬᎢ ᎠᎴ ᎤᏁᏥ.
ᏕᏡᎬ ᎢᎾᎨ ᏕᏥᎪᏩᏘ.
ᏌᏊ ᏡᎬ, ᏔᎵ ᏕᏡᎬ, ᏦᎢ ᏕᏡᎬ ᎢᎾᎨ ᏕᏥᎪᏩᏘ.
ᏲᎾᏍ ᏕᏡᎬ ᏚᏂᎸᏉᏙ?
ᏲᎾ ᏕᏡᎬ ᏚᏂᎸᏉᏙ.
ᏕᏡᎬ ᏲᎾ ᏓᏂᎴᎪ.
ᎦᏙᎲ ᏲᎾ ᏕᏡᎬ ᏓᏂᎴᎪ?
ᏲᎾ ᏕᏡᎬ ᏓᏂᎴᎪ ᎤᏂᎸᏉᏙ.

6

ᎠᎭᏂ ᎤᏍᏗ ᎠᎨᏳᏣ.
ᎠᏕᎳ ᎤᏁᎦ ᎢᏳᏍᏗ ᎤᏍᏘᎬᎢ.
ᎠᏕᎳ ᎤᏍᏘᎬ ᏚᏙᎠ.
ᏙᎯᏧ, ᎠᏕᎳ ᎤᏍᏘᎬᎢ?
ᎠᏕᎳ ᎤᏍᏘᎬ ᎤᎴᎾᏞ ᎤᎿ ᎢᎾᎨᎢ.
ᎯᎪᏩᏔ Ꮎ ᎤᎴᎾᏢᎢ ᎠᏕᎳ ᎤᏍᏘᎬᎢ.
ᎤᏲᏨ ᎠᏕᎳ ᎤᏍᏘᎬᎢ!
ᏕᏡᎬ ᎠᏰᏟ ᎠᏕᎳ ᎤᏍᏘᎬ ᎤᎴᎾᏞ.
ᎠᏕᎳ ᎤᏍᏘᎬ ᎢᎾᎨ ᎤᎷᏤ.
ᏲᎾ ᎤᎾᏤᎵ ᎦᎵᏦᏕ ᎠᏕᎳ ᎤᏍᏘᎬ ᎤᎷᏤ.
ᎠᏕᎳ ᎤᏍᏘᎬ, ᎠᏕᎳ ᎤᏍᏘᎬ, ᎤᎴᎾᏢᎢ ᎠᏕᎳ ᎤᏍᏘᎬᎢ!
Ꭳ, ᎠᏕᎳ ᎤᏍᏘᎬ, ᏣᎴᎾᏞ.

7

ᎠᏕᎳ ᎤᏍᏘᎬ ᏧᏪᏅᏒ ᎤᏟ ᎤᎵᏘᏎ.
ᎠᏕᎳ ᎤᏍᏘᎬ ᎢᎾᎨ ᎠᏰᏟ ᎤᎵᏘᏎ.
ᏃᏊ ᎠᏕᎳ ᎤᏍᏘᎬ ᎢᎾᎨ ᎠᏰᏟ ᎤᎴᎾᏞ.
Ꭳ ᎠᏕᎳ ᎤᏍᏘᎬᎢ!
ᎦᏙᎲ ᏗᏤᏅᏒ ᎤᏟ ᏣᎵᏘᏎ?
ᎠᏕᎳ ᎤᏍᏘᎬ ᏲᎾ ᎦᎵᏦᏕ ᎤᎷᏤ.
Ꭳ ᎠᏕᎳ ᎤᏍᏘᎬᎢ!
ᏗᏤᏅᏒ ᎤᏟ ᏣᎵᏘᏎ.
ᏣᎴᎾᏞ, ᎠᏕᎳ ᎤᏍᏘᎬᎢ.
ᎢᎾᎨ ᎠᏰᏟ ᏣᎴᎾᏞ.

8

ᎠᏕᎳ ᎤᏍᏘᎬ ᎢᎾᎨ ᎠᏰᏟ ᎤᎷᏤ.
ᎠᏕᎳ ᎤᏍᏘᎬ ᏧᏪᏅᏒᎢ ᎤᏟ ᎤᎷᏤ.
ᎦᎵᏦᏕ ᎢᎾᎨ ᎠᏰᏟ ᎤᎷᏤ ᎠᏕᎳ ᎤᏍᏘᎬ.
ᎠᏕᎳ ᎤᏍᏘᎬ ᎤᏩᏂᎴ.
ᏌᏊ, ᏔᎵ, ᏦᎢ!
ᎠᏕᎳ ᎤᏍᏘᎬ ᎦᎵᏦᏕ ᎦᎶᎯᏍᏗ ᎤᏩᏂᎴ.
ᏌᏊ, ᏔᎵ, ᏦᎢ!
ᎠᏕᎳ ᎤᏍᏘᎬ ᎦᎵᏦᏕ ᎦᎶᎯᏍᏗ ᎤᏩᏂᎴ.
ᎤᏩᏂᎴ, ᎤᏩᏂᎴ, ᎤᏩᏂᎴ!
ᎠᏕᎳ ᎤᏍᏘᎬ ᎦᎶᎯᏍᏗ ᎤᏍᏚᎢᏍᏗ ᎤᏁᏟᏔᏁ.
ᎦᎶᎯᏍᏗ ᏓᎩᏏ ᎤᎵᏍᏚᎢᏓ ᎨᏎ.
ᎠᏕᎳ ᎤᏍᏘᎬ ᎦᎵᏦᏕ ᎤᏴᏞ.
Ꮭ ᏲᎾ ᏱᏚᏃᏞ.
ᏲᎾ ᏙᏱ ᎠᏁᏙᎮ.
Ꮭ ᏌᏊ ᏲᎾ ᏳᏬᏞ.

9

“ᎯᎠ ᎦᎵᏦᏕ ᎠᎩᎸᏉᏗ,” ᎤᏛᏁ ᎠᏕᎳ ᎤᏍᏘᎬᎢ.
ᎠᏕᎳ ᎤᏍᏘᎬ ᎦᏍᎩᎶ ᎤᎪᎮ.
“ᎯᎠ ᎦᏍᎩᎶ ᎠᎩᎸᏉᏗ,” ᎤᏛᏁ ᎠᏕᎳ ᎤᏍᏘᎬᎢ.
ᏔᎵ ᏗᎦᏍᎩᎶ ᏚᎪᎮ.
“ᏔᎵ ᏗᎦᏍᎩᎶ ᏓᎩᎸᏉᏗ,” ᎤᏛᏁ ᎠᏕᎳ ᎤᏍᏘᎬᎢ..
ᏦᎢ ᏗᎦᏍᎩᎶ ᏚᎪᎮ.
“ᏦᎢ ᏗᎦᏍᎩᎶ ᏓᎩᎸᏉᏗ,” ᎤᏛᏁ ᎠᏕᎳ ᎤᏍᏘᎬᎢ.
“ᎤᏔᎾ ᎦᏍᎩᎶ ᎠᎩᎸᏉᏗ,” ᎤᏛᏁ ᎠᏕᎳ ᎤᏍᏘᎬᎢ.
“ᎤᏍᏗᎧ ᎦᏍᎩᎶ ᎠᎩᎸᏉᏗ,” ᎤᏛᏁ ᎠᏕᎳ ᎤᏍᏘᎬᎢ.
“ᏭᏍᏗᎬ ᎦᏍᎩᎶ ᎠᎩᎸᏉᏗ,” ᎤᏛᏁ ᎠᏕᎳ ᎤᏍᏘᎬᎢ.
“ᎯᎠ ᎦᏍᎩᎶ ᏭᎪᏛ ᎤᏔᎾ.
ᎯᎠ ᎦᏍᎩᎶ ᎤᏍᏗᎧ.
ᎯᎠ ᎦᏍᎩᎶ ᏭᏍᏗᎬᎢ.”

10

ᎤᏔᎾᏍ ᎦᏍᎩᎶ ᎤᏤᎵ ᎡᏆ ᏲᎾ?
ᎥᎥ, ᎡᏆ ᏲᎾ ᎤᏔᎾ ᎦᏍᎩᎶ ᎤᏤᎵ.
ᎤᏍᏗᎧᏍ ᎦᏍᎩᎶ ᎤᏤᎵ ᎤᏍᏗᎧ ᏲᎾ?
ᎥᎥ, ᎤᏍᏗᎧ ᏲᎾ ᎤᏍᏗᎧ ᎦᏍᎩᎶ ᎤᏤᎵ.
ᏭᏍᏗᎬᏍ ᎦᏍᎩᎶ ᎤᏤᎵ ᏭᏍᏗᎬ ᏲᎾ?
ᎥᎥ, ᏭᏍᏗᎬ ᏲᎾ ᏭᏍᏗᎬ ᎦᏍᎩᎶ ᎤᏤᎵ.
ᏲᎾ ᏧᎾᏤᎵ ᏗᎦᏍᎩᎶ ᏚᏃᏠ.
ᎡᏆ ᏲᎾ ᎤᏃᏠ ᎤᏔᎾ ᎦᏍᎩᎶ.
ᎤᏍᏗᎧ ᏲᎾ ᎤᏃᏠ ᎤᏍᏗᎧ ᎦᏍᎩᎶ.
ᏭᏍᏗᎬ ᏲᎾ ᎤᏃᏠ ᏭᏍᏗᎬ ᎦᏍᎩᎶ.

11

“ᎤᏔᎾ ᎦᏍᎩᎶ ᎠᏉᏞᏍᏗ ᎠᎩᎸᏉᏛᎭ,” ᎤᏛᏁ ᎠᏕᎳ ᎤᏍᏘᎬᎢ.
ᎤᏔᎾ ᎦᏍᎩᎶ ᎤᏬᏞ.
“ᎤᏍᏗᎧ ᎦᏍᎩᎶ ᎠᏉᏞᏍᏗ ᎠᎩᎸᏉᏛᎭ,” ᎤᏛᏁ ᎠᏕᎳ ᎤᏍᏘᎬᎢ.
ᎤᏍᏗᎧ ᎦᏍᎩᎶ ᎤᏬᏞ.
“ᏭᏍᏗᎬ ᎦᏍᎩᎶ ᎠᏉᏞᏍᏗ ᎠᎩᎸᏉᏛᎭ,” ᎤᏛᏁ ᎠᏕᎳ ᎤᏍᏘᎬᎢ.
“ᎤᏔᎾ ᎦᏍᎩᎶ ᏍᏓᏯᏒ,” ᎤᏛᏁ ᎠᏕᎳ ᎤᏍᏘᎬᎢ.
“ᎤᏍᏗᎧ ᎦᏍᎩᎶ ᏩᏂᎨᏒ.”
ᎾᎯᏳ ᎠᏕᎳ ᎤᏍᏘᎬ ᎤᏬᏞ ᏭᏍᏗᎬ ᎦᏍᎩᎶ.
“Ꭳ! ᏭᏍᏗᎬ ᎦᏍᎩᎶ ᎠᎩᎸᏉᏗ,” ᎤᏛᏁ ᎠᏕᎳ ᎤᏍᏘᎬᎢ.
“ᏭᏍᏗᎬ ᎦᏍᎩᎶ ᏍᏓᏯᏒ ᏂᎨᏒᎾ.
ᏭᏍᏗᎬ ᎦᏍᎩᎶ ᏩᏂᎨᏒ ᏂᎨᏒᎾ.
ᏭᏍᏗᎬ ᎦᏍᎩᎶ ᎣᏍᏓᏊ.”

12

ᎠᏕᎳ ᎤᏍᏘᎬ ᎤᏬᏞ ᎠᎴ ᎤᏬᏞ ᏭᏍᏗᎬ ᎦᏍᎩᎶ.
ᎤᏲᏨᎢ, ᎤᏲᏨᎢ, ᎤᏲᏨᎢ!
ᏭᏍᏗᎬ ᎦᏍᎩᎶ ᎤᏲᏍᏗ ᎤᎴᏅᎮ.
ᎤᏲᏨᎢ, ᎤᏲᏨᎢ, ᎤᏲᏨᎢ!
ᎡᎳᏗ ᏭᏪᏅᏎ ᎠᏕᎳ ᎤᏍᏘᎬᎢ.
ᎡᎳᏗ ᏭᏪᏅᏎ ᎤᏲᏨ ᎦᏍᎩᎶ.
“Ꭳ! Ꭳ! Ꭳ!” ᎤᏛᏁ ᎠᏕᎳ ᎤᏍᏘᎬᎢ.
“ᎯᎠ ᏭᏍᏗᎬ ᎦᏍᎩᎶ Ꮭ ᏯᎩᎸᏉᏗ.
Ꭳ! Ꭳ! Ꭳ!”

13

ᎩᎳᏊ ᎠᏕᎳ ᎤᏍᏘᎬ ᎤᏲᏏᏍᎨ.
“Ꭳ, ᏥᏈᏍᏗ ᎠᎩᏲᏏ!” ᎤᏛᏁ ᎠᏕᎳ ᎤᏍᏘᎬᎢ.
“ᎠᎩᏍᏗ ᎠᎩᏲᏏ.
ᎠᎩᏍᏗ ᎠᎩᎸᏉᏛᎭ.
ᏗᎩᏍᏗᏍ ᎠᎭᏂ ᎦᎵᏦᏕ?
Ꭳ ᎥᎥ, ᏲᎾ ᏗᎩᏍᏗ ᏚᏂᎮᏍᏛᎭ.
ᎭᏢ ᏗᎩᏍᏗ?
ᎡᎵᏊᏍ ᏱᏕᏥᏩᏔ?
ᏙᏛᎩᏯᎵ.
ᏙᏓᏥᏩᏛᎯ.
ᏗᎩᏍᏗ ᎠᎭᏂ ᏚᏂᎮᏍᏛᎭ.
ᏗᎩᏍᏗ ᎠᎭᏂ ᎦᎵᏦᏕ ᏚᏂᎮᏍᏛᎭ.
ᎭᏢ? ᎭᏢ ᎥᏍᎩᎾ?”

14

“ᎦᎪ ᎠᏁᎰ ᎯᎠ ᎦᎵᏦᏕ?” ᎤᏛᏁ ᎠᏕᎳ ᎤᏍᏘᎬᎢ.
“ᎦᏍᎩᎶ ᏥᎪᏩᏘᎭ.
ᏗᎩᏍᏗᏍ ᎦᏍᎩᎸᎢ?
ᏗᎩᏍᏗ ᎠᎭᏂ ᎦᎵᏦᏕ ᏚᏂᎮᏍᏛᎭ.
ᎠᏂᏦᎢ ᏲᎾ ᎠᏁᎰ ᎯᎠ ᎦᎵᏦᏕ.
ᎠᏂᏦᎢ ᏲᎾ ᏗᎩᏍᏗ ᏚᏂᎮᏍᏛᎭ.
ᎭᏢ ᎠᏂᏦᎢ ᏲᎾ?
ᎭᏢ ᏧᎾᏤᎵ ᏗᎩᏍᏗ?
Ꭳ, ᎥᏍᎩᎾ ᎠᎭᏂ.
ᎯᎠ ᎦᎵᏦᏕ ᎤᎾᏤᎵ.
ᎠᎭᏂ ᎤᎾᏤᎵ ᎦᏍᎩᎶ.
ᎠᎴ Ꮒ!
ᎠᎭᏂ ᏧᎾᏤᎵ ᏗᎩᏍᏗ.”

15

ᎠᏕᎳ ᎤᏍᏘᎬ ᎦᏍᎩᎶ ᏭᏪᏅᏎ.
ᎠᏕᎳ ᎤᏍᏘᎬ ᏦᎢ ᏗᏟᏍᏙᏗ ᏚᎪᎮ ᎦᏍᎩᎸᎢ.
ᏌᏊ ᎠᏟᏍᏙᏗ ᎤᏔᎾ ᎨᏎ.
ᏌᏊ ᎠᏟᏍᏙᏗ ᎤᏍᏗᎧ ᎨᏎ.
ᏌᏊ ᎠᏟᏍᏙᏗ ᏭᏍᏗᎬ ᎨᏎ.

16

ᏗᏟᏍᏙᏗ ᎤᏅᏗ ᎠᏥᏞ.
“ᎤᏅᏗ ᎠᎩᎸᏉᏙ!” ᎤᏛᏁ ᎠᏕᎳ ᎤᏍᏘᎬᎢ.
ᎤᏔᎾ ᎠᏟᏍᏙᏗ ᎤᏅᏗ ᎠᏥᏞ.
ᎤᏍᏗᎧ ᎠᏟᏍᏙᏗ ᎤᏅᏗ ᎠᏥᏞ.
ᏭᏍᏗᎬ ᎠᏟᏍᏙᏗ ᎤᏅᏗ ᎠᏥᏞ.
“ᎤᏔᎾ ᎠᏟᏍᏙᏗ Ꮎ ᎤᏅᏗ ᏫᎦᏲᏢᎢ ᏓᎦᏗᏔᎯ,” ᎤᏛᏁ ᎠᏕᎳ ᎤᏍᏘᎬᎢ.
“ᎤᏍᏗᎧ ᎠᏟᏍᏙᏗ Ꮎ ᎤᏅᏗ ᏫᎦᏲᏢᎢ ᏓᎦᏗᏔᎯ.
ᏭᏍᏗᎬ ᎠᏟᏍᏙᏗ Ꮎ ᎤᏅᏗ ᏫᎦᏲᏢᎢ ᏓᎦᏗᏔᎯ.”

17

ᎤᏔᎾ ᎠᏟᏍᏙᏗ Ꮎ ᎤᏅᏗ ᏫᎦᏲᏢᎢ ᎤᏗᏔᎮ.
“ᎤᏔᎾ ᎠᏟᏍᏙᏗ Ꮎ ᎤᏅᏗ ᏭᎪᏛ ᎤᏗᏞᎦ,” ᎤᏛᏁ ᎠᏕᎳ ᎤᏍᏘᎬᎢ.
“Ꭳ! Ꭳ! ᏭᏗᏞᎬ.”
ᎤᏍᏗᎧ ᎠᏟᏍᏙᏗ Ꮎ ᎤᏅᏗ ᏫᎦᏲᏢᎢ ᎤᏗᏔᎮ Ꮎ ᎠᏕᎳ ᎤᏍᏘᎬ.
ᎤᏍᏗᎧ ᎠᏟᏍᏙᏗ Ꮎ ᎤᏅᏗ ᏭᏴᏢ ᎨᏎ.
“Ꮭ ᎤᏴᏜ ᎤᏅᏗ ᏯᎩᎸᏉᏙ,” ᎤᏛᏁ ᎠᏕᎳ ᎤᏍᏘᎬᎢ.
ᏭᏍᏗᎬ ᎠᏟᏍᏙᏗ Ꮎ ᎤᏅᏗ ᏫᎦᏲᏢᎢ ᎤᏗᏔᎮ Ꮎ ᎠᏕᎳ ᎤᏍᏘᎬᎢ.
“ᎤᏅᏗ ᏭᏍᏗᎬ ᎠᏟᏍᏙᏗ ᎣᏍᏓᏊ,” ᎤᏛᏁ ᎠᏕᎳ ᎤᏍᏘᎬᎢ.
ᎠᏕᎳ ᎤᏍᏘᎬ ᎤᏗᏔᎲᏌᏁ ᏭᏍᏗᎬ ᎠᏟᏍᏙᏗ.
ᎠᏕᎳ ᎤᏍᏘᎬ ᎤᏗᏔᎲᏌᏁ ᎠᎴ ᎤᏗᏔᎲᏌᏅ ᎤᏒᏁ.
“Ꭳ, ᏙᏳ ᎠᎩᏲᏏᏌ!” ᎤᏛᏁ ᎠᏕᎳ ᎤᏍᏘᎬᎢ.

18

ᎠᏕᎳ ᎤᏍᏘᎬ ᏚᏯᏪᏤ.
ᎠᏕᎳ ᎤᏍᏘᎬ ᎢᎾᎨ ᎤᏪᏙᎸ ᎢᏳᏍᏗ ᏚᏯᏪᏤ.
ᎠᏕᎳ ᎤᏍᏘᎬ ᎠᏂᏟᎯᏱ ᏭᏪᏅᏎ.
ᎤᎿ ᏦᎢ ᏗᎦᏂᏟ ᎨᏎ.
ᏌᏊ ᎦᏂᏟ ᎡᏆ ᎨᏎ.
ᏌᏊ ᎦᏂᏟ ᎤᏍᏗᎧ ᎨᏎ.
ᏌᏊ ᎦᏂᏟ ᏭᏍᏗᎬ ᎨᏎ.
ᏃᏊᎴ ᎡᏆ ᎦᏂᏟ ᎦᏅᎨ Ꮎ ᎠᏕᎳ ᎤᏍᏘᎬᎢ.
“Ꭳ, ᎡᏆ ᎦᏂᏟ ᏫᏍᏓᏴ!” ᎤᏛᏁ ᎠᏕᎳ ᎤᏍᏘᎬᎢ.
ᎤᏍᏗᎧ ᎦᏂᏟ ᎦᏅᎨ ᎠᏕᎳ ᎤᏍᏘᎬᎢ.
“Ꭳ, ᎤᏍᏗᎧ ᎦᏂᏟ ᏩᏂᎨᏒ,” ᎤᏛᏁ ᎠᏕᎳ ᎤᏍᏘᎬᎢ.
ᎠᏕᎳ ᎤᏍᏘᎬ ᏭᏍᏗᎬ ᎦᏂᏟ ᎦᏅᎨ.
“Ꭳ, ᏭᏍᏗᎬ ᎦᏂᏟ ᎣᏍᏓᏊ!” ᎤᏛᏁ ᎠᏕᎳ ᎤᏍᏘᎬᎢ.
“ᏭᏍᏗᎬ ᎦᏂᏟ ᎠᎩᎸᏉᏗ.”

19

ᎠᏕᎳ ᎤᏍᏘᎬ ᏙᏳ ᏙᏳ ᏚᏯᏪᏤ.
ᏙᏳ ᏚᏯᏪᏤ.
Ꭳ, ᏚᏯᏪᏨᎢ — ᏚᏯᏪᏨᎢ — ᏚᏯᏪᏨᎢ!
ᎤᏢᏁ.
ᏭᏍᏗᎬ ᎦᏂᏟ ᎤᏢᏁ.
ᏭᏍᏗᎬ ᎦᏂᏟ ᎨᏎ.
“ᎯᎠ ᎦᏂᏟ ᎣᏍᏓᏊ,” ᎤᏛᏁ ᎠᏕᎳ ᎤᏍᏘᎬᎢ.
“ᏍᏓᏯᏒ ᏂᎨᏒᎾ.
ᏩᏂᎨᏒ ᏂᎨᏒᎾ.”
ᎾᎯᏳ ᎠᏕᎳ ᎤᏍᏘᎬ ᎤᏢᏁ.
ᏚᏯᏪᏨᎢ, ᏚᏯᏪᏨᎢ ᎠᏕᎳ ᎤᏍᏘᎬᎢ.
Ꭳ, ᏥᏈᏍᏗ ᏚᏯᏪᏤ!

20

ᎠᏕᎳ ᎤᏍᏘᎬ ᎦᏟᎮ ᎠᎴ ᎦᏟᎮ.
ᏭᏍᏗᎬ ᎦᏂᏟ ᎤᎿ ᎦᏟᎮ.
ᏲᎾ ᎦᎵᏦᏕ ᎤᏂᎷᏤ ᎢᎪᎯᏓ ᎦᏟᎮ.
ᏲᎾ ᎦᎵᏦᏕ ᎤᏂᏴᏞ ᎢᎪᎯᏓ ᎦᏟᎮ.
Ꭳ ᎠᏕᎳ ᎤᏍᏘᎬᎢ! ᎠᏕᎳ ᎤᏍᏘᎬᎢ!
ᎦᎶᎯᏍᏗᎢ ᏲᎾ ᎠᏂᏍᏚᎢᎠ.
ᏲᎾ ᎦᎵᏦᏕ ᎠᏂᏯᎠ.
ᏲᎾ ᎡᎵᏊ ᏂᎯ ᏱᎨᏣᏩᏔ.
Ꭳ, ᎯᏰᎩ, ᎯᏰᎩ, ᎠᏕᎳ ᎤᏍᏘᎬᎢ!

21

Ꭳ ᎠᏕᎳ ᎤᏍᏘᎬ, ᎭᎵᏘ, ᎭᎵᏘ.
ᏲᎾ ᎦᎵᏦᏕ ᎠᏂᏯᎠ.
ᏲᎾ ᎦᎯᏯᏛᎬᎦ, ᎠᏕᎳ ᎤᏍᏘᎬᎢ!
ᎦᎯᏯᏛᎩᏧ?
ᎠᏕᎳ ᎤᏍᏘᎬ ᎦᏟᎮ Ꮟ.
ᏲᎾ ᎦᎶᎯᏍᏗ ᎤᏂᏍᏚᎢᏒ Ꮭ ᏳᏛᎦᏁ.
ᏲᎾ ᎦᎵᏦᏕ ᎤᏂᏴᏢ Ꮭ ᏳᏛᎦᏁ.
ᎤᎾᏤᎵ ᏗᎦᏍᎩᎶ ᎤᏂᏪᏅᏒ Ꮭ ᏳᏛᎦᏁ.
ᎤᎾᏤᎵ ᏗᏟᏍᏙᏗ ᎤᏂᏪᏅᏒ Ꮭ ᏳᏛᎦᏁ.
ᎤᎾᏤᎵ ᏗᎦᏂᏟ ᎤᏂᏪᏅᏒ Ꮭ ᏳᏛᎦᏁ.

22

ᎠᏂᏦᎢ ᏲᎾ ᎦᎵᏦᏕ ᎤᏂᏴᏞ.
ᎦᎶᎯᏍᏗ ᏓᎩᏏ ᎤᎵᏍᏚᎢᏓ ᎨᏎ.
“ᏣᏍᏚᏁᏧ ᏓᎩᏏ?” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎥᎥ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᏓᎩᏏ ᎠᎩᏍᏚᏅᎩ.”
“ᎠᏎᏃ ᏓᎩᏏ ᎤᎵᏍᏚᎢᏓ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎩᎶ ᎠᏯ ᎦᎵᏦᏕ.”
“Ꭳ ᎥᎥ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“Ꭳ ᎥᎥ,” ᎡᏝᏪ ᎤᏛᏁ ᏭᏍᏗᎬ ᏲᎾ.
“ᎩᎶ ᎠᏯ ᎣᎦᏤᎵ ᎦᎵᏦᏕ.”

23

ᏲᎾ ᎦᎶᎯᏍᏗ ᎤᏂᏴᏞ.
ᏲᎾ ᎧᏅᏑᎸᎢ ᎤᏂᎦᏖᏃᎴ.
ᏲᎾ ᏭᏍᏗᎬ ᎦᏍᎩᎶ ᎤᏂᎪᎮ.
“Ꮒ! Ꮒ!”
“Ꮒ!” ᎤᏟᏂᎩᏓ ᎤᏛᏁ ᎡᏆ ᏲᎾ.
“Ꮒ!” ᏩᏂᎨ ᎤᏛᏁ ᎤᏍᏗᎧ ᏲᎾ.
“Ꮒ!” ᎡᏝᏪ ᎤᏛᏁ ᏭᏍᏗᎬ ᏲᎾ.
“ᎩᎶ ᎦᎵᏦᏕ ᎠᏯ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎥᎥ, ᎩᎶ ᎦᎵᏦᏕ ᎠᏯ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎥᎥ, ᎥᎥ, ᎩᎶ ᎦᎵᏦᏕ ᎠᏯ,” ᎡᏝᏪ ᎤᏛᏁ ᏭᏍᏗᎬ ᏲᎾ.

24

“ᎩᎶ ᎠᏆᏤᎵ ᎦᏍᎩᎶ ᎤᏬᏞ,” ᎤᏟᏂᎩᏓ ᎤᏛᏁ ᎡᎦ ᎤᏔᎾ ᏲᎾ.
“ᎩᎶ ᎠᏆᏤᎵ ᎦᏍᎩᎶ ᎤᏬᏞ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎩᎶ ᎠᏆᏤᎵ ᎦᏍᎩᎶ ᎤᏬᏞ,” ᎡᏝᏪ ᎤᏛᏁ ᏭᏍᏗᎬ ᏲᎾ.
“Ꮒ, Ꮒ, Ꮒ!
ᎩᎶ ᎠᏆᏤᎵ ᎦᏍᎩᎶ ᎤᏲᏍᏔᏅᎩ.”
“ᎦᏃᏍᎩᏍᎩ ᎦᎵᏦᏕ ᎠᏯᎥ ᎠᏆᏔᏛᎩ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎦᏃᏍᎩᏍᎩ ᎦᎵᏦᏕ ᎠᏯᎥ ᎠᏆᏔᏛᎩ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎦᏃᏍᎩᏍᎩ ᎦᎵᏦᏕ ᎠᏯᎥ ᎠᏆᏔᏛᎩ,” ᎡᏝᏪ ᎤᏛᏁ ᏭᏍᏗᎬ ᏲᎾ.

25

ᎦᎪ ᎦᏃᏍᎩᏍᎩ?
ᎭᏢ ᎦᏃᏍᎩᏍᎩ?
“ᎤᏲᏒ ᎤᏲᏒ ᎦᏃᏍᎩᏍᎩ!” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎤᏲᏒ ᎤᏲᏒ ᎦᏃᏍᎩᏍᎩ!” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎤᏲᏒ ᎤᏲᏒ ᎦᏃᏍᎩᏍᎩ!” ᎡᏝᏪ ᎤᏛᏁ ᏭᏍᏗᎬ ᏲᎾ.
ᎥᏍᎩᎾ ᎡᏗᏩᏛᎲᎭ.
ᎭᏢ ᎥᏍᎩᎾ?
ᏓᏗᎪᎯ.
ᎮᎾ, ᎡᏆ ᏲᎾ.
ᎮᎾ, ᎤᏍᏗᎧ ᏲᎾ.
ᎮᎾ, ᏭᏍᏗᎬ ᏲᎾ.

26

“ᎠᎩᏲᏏᎭ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎠᎩᏲᏏᎭ ᏍᏊ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎠᎩᏲᏏᎭ ᏍᏊ,” ᎡᏝᏪ ᎤᏛᏁ ᏭᏍᏗᎬ ᏲᎾ.
ᏃᏊᎴ ᏲᎾ ᎦᏍᎩᎶ ᏭᏁᏅᏎ.
ᎤᏅᏗ ᎤᎾᏗᏔᏍᏗ ᎤᎾᎴᏅᎮ.
“ᎩᎶ ᎠᏆᏤᎵ ᎤᏅᏗ ᎦᏲᏟ ᎤᏗᏔᎮ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎩᎶ ᎠᏆᏤᎵ ᎤᏅᏗ ᎦᏲᏟ ᎤᏗᏔᎮ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎩᎶ ᎠᏆᏤᎵ ᎤᏅᏗ ᏂᎦᏓ ᎤᏗᏔᎮ,” ᎡᏝᏪ ᎤᏛᏁ ᏭᏍᏗᎬ ᏲᎾ.
“ᎩᎶ ᎠᏆᏤᎵ ᎤᏅᏗ ᎤᏒᏁ.
Ꭳ! Ꭳ! Ꭳ!” ᎡᏝᏪ ᎤᏛᏁ ᏭᏍᏗᎬ ᏲᎾ.
“ᎠᏆᏤᎵ ᎤᏅᏗ!
Ꭳ ᎠᏆᏤᎵ ᎤᏅᏗ!
ᎩᎶ ᎠᏆᏤᎵ ᎤᏅᏗ ᏂᎦᏓ ᎤᏗᏔᎮ!
ᎩᎶ ᎠᏆᏤᎵ ᎤᏅᏗ ᎤᏒᏁ.”

27

Ꭳ ᎠᏕᎳ ᎤᏍᏘᎬ, ᎯᏰᎩ, ᎯᏰᎩ, ᎯᏰᎩ!
ᏲᎾ ᎤᎿ ᎠᏂᎷᎦ.
ᏲᎾ ᎦᏃᏍᎩᏍᎩ ᎠᏂᎷᏤᎭ.
ᎯᏃᏍᎩᏍᎩ!
ᏓᎨᏣᏒᏂ.
ᎭᏛᏓᏍᏓ!
ᏲᎾᏍ ᎦᎯᏯᏛᎩ?
ᎦᎯᏯᏛᎩᏧ?
ᎨᏣᎷᏤᎭ.
ᎭᏛᏓᏍᏓ!
ᎭᏛᎩᏍ ᎤᏂᎷᏨᎢ?
ᎦᏃᏍᎩᏍᎩ ᎠᏂᎷᏤᎭ.
ᎠᏂᏦᎢ ᏲᎾ ᎨᏣᎷᏤᎭ, ᎠᏕᎳ ᎤᏍᏘᎬᎢ.
ᏓᎨᏣᏒᏂ, ᎠᏕᎳ ᎤᏍᏘᎬᎢ.
ᎯᏰᎩ, ᎯᏰᎩ, ᎠᏕᎳ ᎤᏍᏘᎬᎢ!
Ꭳ, ᎯᏰᎩ, ᎯᏰᎩ!

28

ᎠᎩᏠᏒᏍᏗ ᎦᎸᎳᏗᏜ ᏭᏁᏅᏎ.
ᎤᏂᎿᎸᏎ.
ᏌᏊ ᎤᎿᎸᏒ ᏲᎾ.
ᎠᏂᏔᎵ ᎤᏂᎿᎸᏒ ᏲᎾ.
ᎠᏂᏦᎢ ᎤᏂᎿᎸᏒ ᏲᎾ.
“ᏃᏊ ᎦᏃᏍᎩᏍᎩ ᏓᏰᏗᏩᏛᎯ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᏃᏊ ᎦᏃᏍᎩᏍᎩ ᏓᏰᏗᏩᏛᎯ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᏃᏊ ᎦᏃᏍᎩᏍᎩ ᏓᏰᏗᏩᏛᎯ,” ᎡᏝᏪ ᎤᏛᏁ ᏭᏍᏗᎬ ᏲᎾ.
“Ꮎ ᎤᏲᏒ ᎦᏃᏍᎩᏍᎩ ᎠᎩᏠᏒᏍᏗ ᎦᎸᎳᏗᏜ ᎤᏪᏙᎸᎭ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“Ꮎ ᎤᏲᏒ ᎦᏃᏍᎩᏍᎩ ᎠᎩᏠᏒᏍᏗ ᎦᎸᎳᏗᏜ ᎤᏪᏙᎸᎭ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“Ꮎ ᎤᏲᏒ ᎦᏃᏍᎩᏍᎩ ᎠᎩᏠᏒᏍᏗ ᎦᎸᎳᏗᏜ ᎤᏪᏙᎸᎭ,” ᎡᏝᏪ ᎤᏛᏁ ᏭᏍᏗᎬ ᏲᎾ.
ᎠᏂᏦᎢ ᎤᏂᎿᎸᏒ ᏲᎾ!
ᏌᏊ ᎤᏍᏗ ᎦᏃᏍᎩᏍᎩ!
ᎯᏰᎩ, ᏣᏍᏗ ᎯᏃᏍᎩᏍᎩ, ᎯᏰᎩ!
ᏲᎾ ᎤᎿ ᎠᏂᎷᎦ.
ᎯᏰᎩ, ᎠᏕᎳ ᎤᏍᏘᎬ, ᎯᏰᎩ!

29

ᎡᏆ ᏲᎾ ᎤᏤᎵ ᎧᏅᏑᎸ ᏭᏁᏅᏎ.
“ᎠᏆᏤᎵ ᎦᏂᏟ ᎩᎶ ᎦᏅᎨ,” ᎤᏟᏂᎩᏓ ᎡᏆ ᏲᎾ.
ᎾᎯᏳ ᎤᏍᏗᎧ ᏲᎾ ᎤᏤᎵ ᎧᏅᏑᎸ ᏭᏁᏅᏎ!
“ᎠᏆᏤᎵ ᎦᏂᏟ ᎩᎶ ᎦᏅᎨ,” ᏩᏂᎨ ᎤᏍᏗᎧ ᏲᎾ.
ᎾᎯᏳ ᏭᏍᏗᎬ ᏲᎾ ᎤᏤᎵ ᎧᏅᏑᎸ ᏭᏁᏅᏎ.
“ᎠᏆᏤᎵ ᎦᏂᏟ ᎩᎶ ᎦᏅᎨ,” ᎡᏝᏪ ᏭᏍᏗᎬ ᏲᎾ.
“ᎠᎴ Ꮒ! ᎥᏍᎩᎾ ᎠᎭᏂ! ᎠᎭᏂ ᎦᏃᏍᎩᏍᎩ.”
“Ꭳ! Ꭳ! Ꭳ!” ᎤᏟᏂᎩᏓ ᎤᏛᏁ ᎡᏆ ᏲᎾ.
“Ꭳ! Ꭳ! Ꭳ!” ᏩᏂᎨ ᎤᏛᏁ ᎤᏍᏗᎧ ᏲᎾ.
“Ꭳ! Ꭳ! Ꭳ!” ᎡᏝᏪ ᎤᏛᏁ ᏭᏍᏗᎬ ᏲᎾ.

30

ᎤᏰᎶᎢᏍᏗ ᎠᏕᎳ ᎤᏍᏘᎬ ᎤᏰᏤ.
Ꭳ! Ꭳ! Ꭳ!
ᏭᏍᏗᎬ ᏲᎾ ᎡᏝᏪ ᏄᏪᏒᎢ ᎤᏛᎦᏁ.
Ꭳ! Ꭳ! Ꭳ!
ᎡᏆ ᏲᎾ ᎤᏟᏂᎩᏓ ᏄᏪᏒᎢ ᎤᏛᎦᏁ.
Ꭳ! Ꭳ! Ꭳ!
Ꭳ, Ꮎ ᏲᎾ!
Ꭳ, Ꮎ ᏲᎾ!
Ꮎ ᎠᏂᏦᎢ ᏲᎾ!
ᎠᏂᏒᏅᎭᏍ ᎠᏕᎳ ᎤᏍᏘᎬ?
ᎭᎵᏘ, ᎠᏕᎳ ᎤᏍᏘᎬ, ᎭᎵᏘ!
ᏲᎾ ᎤᏂᎿᎸᎭ.
ᎡᏆ ᏲᎾ ᎤᏲᏒ ᎡᏆ ᏄᏪᏒᎢ ᎭᏛᎬᎦ.
ᏭᏍᏗᎬ ᏲᎾ ᎤᏲᏒ ᎡᏝᏪ ᏄᏪᏒᎢ ᎭᏛᎬᎦ.
ᎤᏲᏒ ᎡᏆ ᏄᏪᏒᎢ ᎨᏎ. ᎤᏲᏒ ᎡᏆ ᏄᏪᏒᎢ ᎨᏎ!
ᎤᏲᏒ ᎡᏝᏪ ᏄᏪᏒᎢ ᎨᏎ. ᎤᏲᏒ ᎡᏝᏪ ᏄᏪᏒᎢ ᎨᏎ!
ᎭᎵᏘ, ᎠᏕᎳ ᎤᏍᏘᎬ!
Ꭳ, ᎭᎵᏘ, ᎭᎵᏘ!

31

ᎤᏰᏤᏍ ᎠᏕᎳ ᎤᏍᏘᎬᎢ?
Ꭳ ᎥᎥ, ᎠᏕᎳ ᎤᏍᏘᎬ ᎤᏰᏤ.
ᎠᏕᎳ ᎤᏍᏘᎬ ᎠᏂᏦᎢ ᏲᎾ ᏚᎪᎮ.
ᎠᏕᎳ ᎤᏍᏘᎬ ᎦᏂᏟ ᎤᏟ ᏚᎵᏔᏗᏅᏎ.
“Ꭳ Ꮒ, Ꮒ!” ᎤᏟᏂᎩᏓ ᎤᏛᏁ ᎡᏆ ᏲᎾ.
“Ꭳ Ꮒ, Ꮒ!” ᏩᏂᎨ ᎤᏛᏁ ᎤᏍᏗᎧ ᏲᎾ.
“Ꭳ Ꮒ, Ꮒ!” ᎡᏝᏪ ᎤᏛᏁ ᏭᏍᏗᎬ ᏲᎾ.
ᏔᏟᏔᏚᎦ, ᏔᏟᏔᏚᎦ, ᎠᏕᎳ ᎤᏍᏘᎬᎢ!
Ꮎ ᏦᎳᏂ ᏙᏱ ᏔᏟᏔᏚᎦ!
ᏲᎾ ᎤᏂᎿᎸᎭ.
ᎥᏍᎩᎾ ᏙᏳ ᏙᏳ ᎤᏂᎿᎸᏒ.
ᏔᏟᏔᏚᎦ, ᎾᎯᏳ, ᏔᏟᏔᏚᎦ!
Ꮎ ᏦᎳᏂ ᏙᏱ ᏔᏟᏔᏚᎦ!

32

“Ꭳ! Ꭳ! Ꭳ!” ᎤᏪᏡᏂᎶᎡ ᎠᏕᎳ ᎤᏍᏘᎬᎢ.
Ꭳ, ᏥᏈᏍᏗ ᎤᏪᏡᏂᎶᎥ ᎨᏎ.
ᎦᏂᏟ ᎤᏟ ᏚᎵᏔᏗᏅᏎ.
ᏦᎳᏂ ᎤᎵᏘᏎ.
ᏔᏟᏔᏚᎦ, ᎠᏕᎳ ᎤᏍᏘᎬ, ᏔᏟᏔᏚᎦ!
Ꮎ ᏦᎳᏂ ᏙᏱ ᏔᏟᏔᏚᎦ!
“Ꭳ! Ꭳ! Ꭳ!” ᎤᏪᏡᏂᎶᎡ ᎠᏕᎳ ᎤᏍᏘᎬᎢ.
ᎠᏕᎳ ᎤᏍᏘᎬ ᏚᎵᏔᏗᏅᏎ.
ᏦᎳᏂ ᏙᏱ ᏚᎵᏔᏗᏅᏎ.
ᎾᎯᏳ ᎤᎵᏘᏎ.
ᎠᏟᏎ ᎠᎴ ᎠᏟᏎ.

33

ᏦᎳᏂ ᏲᎾ ᎤᎾᏓᎾᏩᏍᏔᏁ.
ᏦᎳᏂ ᏙᏱ ᎤᏂᎦᏖᏃᎴ.
ᎤᏍᏗ ᎠᎨᏳᏣ ᎤᎾᎦᏙᏍᏔᏁ.
ᎥᏍᎩᎾ ᎤᏟᏎ ᎠᎴ ᎤᏟᏎ.
“ᎤᏍᏗᏊ ᎠᎨᏳᏣ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎤᏍᏗᏊ ᎠᎨᏳᏣ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎤᏍᏗᏊ ᎠᎨᏳᏣ,” ᎡᏝᏪ ᎤᏛᏁ ᏭᏍᏗᎬ ᏲᎾ.
ᎠᏕᎳ ᎤᏍᏘᎬ ᎢᎾᎨ ᎤᏟ ᎠᏟᏎ.
ᏧᏪᏅᏒ ᎠᏟᏎ.
“ᏗᏇᏅᏒ ᎤᏟ Ꮭ ᎢᎸᎯᏳ ᏱᏓᎦᎵᏘᏒᏌᏂ.” ᎤᏛᏁ ᎠᏕᎳ ᎤᏍᏘᎬᎢ.
“ᎢᎾᎨ ᎤᎿ Ꮭ ᎢᎸᎯᏳ ᏱᏓᎦᎵᏘᏒᏌᏂ.
Ꭳ, Ꮎ ᎡᏆ ᏲᎾ!
Ꭳ, Ꮎ ᎤᏍᏗᎧ ᏲᎾ!
Ꭳ, Ꮎ ᏭᏍᏗᎬ ᏲᎾ!”

ᏂᎦᏓ ᎧᏃᎮᏗ

1

ᏌᏊ ᎢᏳᏩᎪᏘ ᎠᏂᏦᎢ ᏲᎾ ᎢᎾᎨ ᎠᏁᎮ. ᎦᎵᏦᏕ ᎠᏁᎮ.
ᎠᏂᏦᎢ ᏙᏱ ᎤᏁᏙᎴ.
ᎠᏕᎳ ᎤᏍᏘᎬ ᎢᎾᎨ ᎤᏴᏢᎢ ᎤᎷᏤ.
ᎤᎪᎮ, ᏲᎾ ᎤᎾᏤᎵ ᎦᎵᏦᏕ.
“Ꭳ, ᎥᏍᎩᎾ ᎣᏍᏓ ᎦᎵᏦᏕ!” ᎤᏛᏁ.
ᎦᎵᏦᏕ ᏭᏪᏅᏎ.
ᎤᏩᏂᎴ ᎦᎶᎯᏍᏗᎢ.
Ꮭ ᎩᎶ ᏳᏬᏞ.
“ᎦᎪ ᎠᏁᎰ Ꮎ ᎦᎵᏦᏕ?” ᎤᏛᏁ ᎠᏕᎳ ᎤᏍᏘᎬᎢ.
ᎠᏕᎳ ᎤᏍᏘᎬ ᎤᎵᏘᏎ ᏧᏪᏅᏒᎢ.
ᎠᏕᎳ ᎤᏍᏘᎬ ᎢᎾᎨ ᎤᎿ ᎤᎴᎾᏞ.
ᎠᏕᎳ ᎤᏍᏘᎬ ᎦᎵᏦᏕ ᎤᏴᏞ.
“Ꮎ ᎦᎵᏦᏕ ᎠᎩᎸᏉᏗ,” ᎤᏛᏁ ᎠᏕᎳ ᎤᏍᏘᎬᎢ.
“ᏦᎢ ᏗᎦᏍᎩᎶ ᏕᏥᎪᏩᏘ.
ᏗᎦᏍᎩᎶ ᏓᏉᏢᎭ.”
ᎠᏕᎳᏃ ᎤᏍᏘᎬ ᎤᏔᎾ ᎦᏍᎩᎶ ᎤᏬᏞ.
ᎤᏍᏗᎧ ᎦᏍᎩᎶ ᎤᏬᏞ.
ᎠᏕᎳ ᎤᏍᏘᎬ ᏭᏍᏗᎬ ᎦᏍᎩᎶ ᎤᏬᏞ.
“ᎤᏔᎾ ᎦᏍᎩᎶ ᏍᏓᏯᏒ,” ᎤᏛᏁ ᎠᏕᎳ ᎤᏍᏘᎬᎢ..
“ᎤᏍᏗᎧ ᎦᏍᎩᎶ ᏩᏂᎨᏒ,” ᎤᏛᏁ ᎠᏕᎳ ᎤᏍᏘᎬᎢ.
“ᏭᏍᏗᎬ ᎦᏍᎩᎶ ᎣᏍᏓᏊ,” ᎤᏛᏁ ᎠᏕᎳ ᎤᏍᏘᎬᎢ.
ᎠᏕᎳᏃ ᎤᏬᏞ ᎠᎴ ᎤᏬᏞ.
ᎠᏎᏃ ᎦᏍᎩᎶ ᎤᏲᏍᏗ ᎤᎴᏅᎮ.
ᎠᏲᎨ, ᎤᏲᏤ!
ᎡᎳᏗ ᏭᏪᏅᏎ ᎤᏲᏨ ᎦᏍᎩᎶ.
ᎡᎳᏗ ᏭᏪᏅᏎ ᎠᏕᎳ ᎤᏍᏘᎬᎢ.
ᎠᏕᎳᏃ ᎤᏍᏘᎬ ᎤᏲᏏᏐᏗ ᎤᎴᏅᎮ.
“ᎠᎵᏍᏓᏴᏗᏍ ᎠᎭᏂ?
ᎤᎪᏗ ᎠᎩᏲᏏ.”
ᎦᏍᎩᎸ ᏗᏟᏍᏙᏗ ᎨᏎ.
ᏦᎢ ᏗᏟᏍᏙᏗ ᎨᏎ.
ᏗᏟᏍᏙᏗ ᎤᏅᏗ ᎠᏥᏞ.
ᎠᏕᎳ ᎤᏍᏘᎬ ᎦᏍᎩᎶ ᏭᏪᏅᏎ.
ᏗᏟᏍᏙᏗ ᏚᎦᏙᏍᏔᏁ.

2

ᎤᏔᎾ ᎠᏟᏍᏙᏗ ᎤᏅᏗ ᎦᏲᏟᏊ ᎤᏗᏔᎮ.
ᎤᏍᏗᎧ ᎠᏟᏍᏙᏗ ᎤᏅᏗ ᎦᏲᏟᏊ ᎤᏗᏔᎮ.
ᏭᏍᏗᎬ ᎠᏟᏍᏙᏗ ᎤᏅᏗ ᎦᏲᏟᏊ ᎤᏗᏔᎮ.
“ᎤᏅᏗ ᎤᏔᎾ ᎠᏟᏍᏙᏗ ᏭᎪᏛ ᎤᏗᏞᎦ,” ᎤᏛᏁ.
“ᎤᏅᏗ ᎤᏍᏗᎧ ᎠᏟᏍᏙᏗ ᏭᎪᏛ ᎤᏴᏜ,” ᎤᏛᏁ.
“ᎤᏅᏗ ᏭᏍᏗᎬ ᎠᏟᏍᏙᏗ ᎣᏍᏓᏊ,” ᎤᏛᏁ.
ᏃᏊᎴ ᎠᏗᏔᏍᎨ.
ᎠᏗᏔᏍᎨ ᎠᎴ ᎠᏗᏔᏍᎨ.
“Ꭳ, ᏥᏈᏍᏗ ᎠᎩᏲᏍᎬᎩ!” ᎤᏛᏁ.

3

ᎠᏕᎳ ᎤᏍᏘᎬ ᏚᏯᏪᏤ.
“ᎦᏂᏟ ᏥᏩᏛᎲᎭ,” ᎤᏛᏁ.
“ᏓᎩᏯᏪᎦ.”
ᏃᏊᎴ ᎠᏂᏟᎯᏱ ᏭᏪᏅᏎ.
ᎤᎿ ᏦᎢ ᏗᎦᏂᏟ ᎨᏎ.
ᎤᏔᎾ ᎦᏂᏟ ᎨᏎ.
ᎤᏍᏗᎧ ᎦᏂᏟ ᎨᏎ.
ᏭᏍᏗᎬ ᎦᏂᏟ ᎨᏎ.
ᎠᏕᎳ ᎤᏍᏘᎬ ᎤᏔᎾ ᎦᏂᏟ ᎦᏅᎨ.
ᎠᏕᎳ ᎤᏍᏘᎬ ᎤᏍᏗᎧ ᎦᏂᏟ ᎦᏅᎨ.
ᎠᏕᎳ ᎤᏍᏘᎬ ᏭᏍᏗᎬ ᎦᏂᏟ ᎦᏅᎨ.
“ᎤᏔᎾ ᎦᏂᏟ ᏍᏓᏯᏒ ,” ᎤᏛᏁ.
“ᎤᏍᏗᎧ ᎦᏂᏟ ᏩᏂᎨᏒ,” ᎤᏛᏁ.
“ᏭᏍᏗᎬ ᎦᏂᏟ ᎣᏍᏓᏊ,” ᎤᏛᏁ.
ᎠᏕᎳᏃ ᎤᏍᏘᎬ ᎤᏢᏁ.
ᏭᏍᏗᎬ ᎦᏂᏟ ᎦᏟᎮ.
ᎦᏟᎮ ᎠᎴ ᎦᏟᎮ.
ᎪᎯᏓ ᎦᏟᎮ.
ᏲᎾ ᎤᏂᎷᏤ ᎢᎪᎯᏓ ᎦᏟᎮ.
Ꮭ ᏱᏚᏛᎦᏁ.
ᎭᎵᏘ, ᎠᏕᎳ ᎤᏍᏘᎬ, ᎭᎵᏘ!
ᏲᎾ ᎤᎿ ᎠᏂᎷᎦ.
ᏓᎨᏣᏒᏂ.
ᎠᏎᏃ ᎠᏕᎳ ᎤᏍᏘᎬ ᎦᏟᎮ.
Ꮭ ᏱᏚᏛᎦᏁ.

4

“ᎩᎶ ᎦᎵᏦᏕ ᎠᏯ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎩᎶ ᎦᎵᏦᏕ ᎠᏯ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎩᎶ ᎦᎵᏦᏕ ᎠᏯ,” ᎡᏝᏪ ᎤᏛᏁ ᏭᏍᏗᎬ ᏲᎾ..
ᏲᎾ ᎦᎵᏦᏕ ᎤᏂᏴᏞ.
ᏦᎢ ᏗᎦᏍᎩᎶ ᏚᎾᎦᏙᏍᏔᏁ.
“ᎩᎶ ᎠᏆᏤᎵ ᎦᏍᎩᎶ ᎤᏬᏞ,” ᎤᏟᏂᎩᏓ ᎤᏛᏁ ᎡᏆ ᏲᎾ..
“ᎩᎶ ᎠᏆᏤᎵ ᎦᏍᎩᎶ ᎤᏬᏞ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎩᎶ ᎠᏆᏤᎵ ᎦᏍᎩᎶ ᎤᏬᏞ,” ᎡᏝᏪ ᎤᏛᏁ ᏭᏍᏗᎬ ᏲᎾ.
“Ꭳ! Ꭳ! ᎩᎶ ᎤᏲᏍᏔᏁ!”
“ᎠᎩᏲᏏ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎠᎩᏲᏏ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎠᎩᏲᏏ,” ᎡᏝᏪ ᎤᏛᏁ ᏭᏍᏗᎬ ᏲᎾ.
“ᎩᎶ ᎠᏆᏤᎵ ᎤᏅᏗ ᎦᏲᏟ ᎤᏗᏔᎮ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎩᎶ ᎠᏆᏤᎵ ᎤᏅᏗ ᎦᏲᏟ ᎤᏗᏔᎮ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎩᎶ ᎠᏆᏤᎵ ᎤᏅᏗ ᏂᎦᏓ ᎤᏗᏔᎮ,” ᎡᏝᏪ ᎤᏛᏁ ᏭᏍᏗᎬ ᏲᎾ.
“ᎩᎶ ᎠᏆᏤᎵ ᎤᏅᏗ ᎤᏒᏁ. Ꭳ! Ꭳ!”

5

ᏲᎾ ᎤᏂᎿᎸᏎ.
“Ꮎ ᎦᏃᏍᎩᏍᎩ ᎡᏗᏩᏛᎲᎭ.
ᎢᏕᎾ, ᎢᏕᎾ, ᎦᏃᏍᎩᏍᎩ ᎡᏗᏩᏛᎲᎭ.
Ꮎ ᎦᏃᏍᎩᏍᎩ ᎠᎩᏠᏒᏍᏗ ᎦᎸᎳᏗᏜ ᎤᏪᏙᎸᎭ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“Ꮎ ᎦᏃᏍᎩᏍᎩ ᎠᎩᏠᏒᏍᏗ ᎦᎸᎳᏗᏜ ᎤᏪᏙᎸᎭ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“Ꮎ ᎦᏃᏍᎩᏍᎩ ᎠᎩᏠᏒᏍᏗ ᎦᎸᎳᏗᏜ ᎤᏪᏙᎸᎭ,” ᎡᏝᏪ ᎤᏛᏁ ᏭᏍᏗᎬ ᏲᎾ.
Ꮎ ᏲᎾ ᎠᏂᏟᎯᏱ ᏭᏁᏅᏎ.
“ᎩᎶ ᎠᏆᏤᎵ ᎦᏂᏟ ᎦᏅᎨ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎩᎶ ᎠᏆᏤᎵ ᎦᏂᏟ ᎦᏅᎨ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎩᎶ ᎠᏆᏤᎵ ᎦᏂᏟ ᎦᏅᎨ,” ᎡᏝᏪ ᎤᏛᏁ ᏭᏍᏗᎬ ᏲᎾ.
“Ꮒ, Ꮒ! ᎠᎭᏂ ᎥᏍᎩᎾ!”
ᎾᎯᏳᏃ ᎤᏰᎶᎢᏍᏗ ᎤᏰᏤ ᎠᏕᎳ ᎤᏍᏘᎬ.
ᏲᎾ ᏚᎪᎮ.
“Ꭳ! Ꭳ! Ꭳ!” ᎤᏪᏡᏁ.
ᎡᏆ ᏲᎾ ᎤᏟᏂᎩᏓ ᏄᏪᏒᎢ ᎤᏛᎦᏁ.
ᏭᏍᏗᎬ ᏲᎾ ᎡᏝᏪ ᏄᏪᏒᎢ ᎤᏛᎦᏁ.
ᎠᏕᎳ ᎤᏍᏘᎬ ᎦᏂᏟ ᎤᏟ ᏚᎵᏔᏗᏅᏎ.
ᏦᎳᏂ ᎤᎵᏘᏎ.
ᏦᎳᏂ ᏙᏱ ᏚᎵᏔᏗᏅᏎ.
ᎤᎵᏘᏎ ᎠᎴ ᎠᏟᏎ ᎠᎴ ᎠᏟᏎ.
ᎢᎾᎨ ᎤᏟ ᎤᎵᏘᏎ.
ᏲᎾ ᏦᎳᏂ ᎤᎾᎦᏔᏁ.
ᎤᏍᏗ ᎠᎨᏳᏣ ᎤᎾᎦᏙᏍᏔᏁ.
“ᎤᏍᏗᏊ ᎠᎨᏳᏣ,” ᎤᏟᏂᎩᏓ ᎤᏛᏁ ᎡᏆ ᏲᎾ.
“ᎤᏍᏗᏊ ᎠᎨᏳᏣ,” ᏩᏂᎨ ᎤᏛᏁ ᎤᏍᏗᎧ ᏲᎾ.
“ᎤᏍᏗᏊ ᎠᎨᏳᏣ,” ᎡᏝᏪ ᎤᏛᏁ ᏭᏍᏗᎬ ᏲᎾ.
ᎠᏕᎳ ᎤᏍᏘᎬ ᎠᏟᏎ ᎾᎯᏳ ᏧᏪᏅᏒᎢ ᎤᎷᏤ.
“Ꭳ! Ꭳ! ᏗᏇᏅᏒ ᎤᏟ Ꮭ ᎢᎸᎯᏳ ᏱᏓᎦᎵᏘᏒᏌᏂ,” ᎤᏛᏁ.
“Ꭳ, Ꮭ ᎢᎸᎯᏳ, Ꮭ ᎢᎸᎯᏳ, Ꮭ ᎢᎸᎯᏳ!”
